[{"title":"விராலிமலை தொகுதியில் வாக்கு எண்ணும் மையத்தில் திமுக, அதிமுகவினர் மோதல்","text":"<p>Viralimalai Constituency fight between ADMK DMK candidates : புதுக்கோட்டை மாவட்டம் விராலிமலையில் அதிமுக மற்றும் திமுகவினர் இடையே கடும் மோதல் ஏற்பட்டுள்ளது. மின்னணு இயந்திரத்தில் கோளாறு ஏற்பட்டுள்ளதாக திமுகவினர் குற்றம் சாட்டியுள்ளனர். காலையில் இருந்து வாக்குகள் எண்ணப்பட்டு வருகின்ற நிலையில் ஒரு இயந்திரத்தில் கோளாறு ஏற்பட்டதாகவும், அதில் இருந்து வாக்குகளை எண்ணக்கூடாது என்றும் திமுகவினர் முறையிட்டனர். 6ம் நம்பர் மேசையில் வைக்கப்பட்டிருக்கும் ஓட்டு பெட்டியில் நாடா இல்லை என்றும் நம்பர் காணவில்லை என்றும் திமுக, அமுமுக உறுப்பினர்கள் தேர்தல் அதிகாரிகளிடம் கூறினர். ஆனால் அந்த வாக்கு இயந்திரத்தில் பதிவாகி இருக்கும் வாக்குகளை சேர்த்து எண்ணி முன்னிலை நிலவரம் வெளியிடப்பட்டதாக கூறப்படுகிறது.<\/p>\n\n\n\n<p>சுகாதாரத்துறை அமைச்சர் விஜயபாஸ்கர் போட்டியிடும் தொகுதி என்பதால் பலத்த எதிர்பார்ப்பு நிலவி வந்தது. இந்நிலையில் தொழில்நுட்ப காரணத்தை மேற்கோள்காட்டி திமுகவினர், அதிமுகவினர் மற்றும் தேர்தல் அதிகாரிகள் மத்தியில் சலசலப்பு ஏற்பட்டுள்ளது.  இந்த காரணத்தால் அங்கே ஒரு மணிநேரத்திற்கும் மேலாக வாக்கு எண்ணிக்கை நிறுத்தி வைக்கப்பட்டுள்ளது. <\/p>\n\n\n\n<p>அதிமுக சார்பில் அமைச்சர் விஜயபாஸ்கர் இந்த தோகுதியில் போட்டியிடுகிறார். ஏற்கனவே 2011 மற்றும் 2016 ஆண்டு தேர்தல்களில் இந்த தொகுதியில் போட்டியிட்டு வெற்றி பெற்றவர். திமுக வேட்பாளாரும் இந்த தொகுதியில் மூன்றாவது முறையாக போட்டியிடுகிறார். அவர் 2011 தேர்தலில் சுயேச்சையாக போட்டியிட்டு கணிசமான வாக்குகளுடன் 3-வது இடத்தை பிடித்தார். அதன்பின் திமுகவில் சேர்ந்த பழனியப்பன், 2016 ஆண்டு தேர்தலின் போது இந்த தொகுதியில் வெறும் 8,477 வாக்குகள் வித்தியாசத்தில் விஜயபாஸ்கரிடம் தோல்வியை தழுவினார் பழனியப்பன்.<\/p>\n\n\n\n<p><strong>தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/election\/viralimalai-constituency-fight-between-admk-dmk-candidates-and-officers-298914\/","image":["https:\/\/tamil.indianexpress.com\/wp-content\/uploads\/2021\/05\/E0W2-lcUYAMBwL1.jpg"],"pubdate":"Sun, 02 May 2021 11:20:39 +0530"},{"title":"போடிநாயக்கனூர் தொகுதியில் துணை முதல்வர் ஓபிஎஸ் பின்னடைவு..! ஓபிஎஸ் - தங்க தமிழ்ச்செல்வன் இடையே கடும் போட்டி","text":"தமிழக சட்டமன்ற தேர்தல் கடந்த ஏப்ரல் 6ம் தேதி நடந்த நிலையில், வாக்கு எண்ணிக்கை இன்று காலை 8 மணிக்கு தொடங்கி விறுவிறுப்பாக நடந்துவருகிறது.  இதுவரை எண்ணப்பட்டதில், திமுக கூட்டணி 129 தொகுதிகளிலும், அதிமுக கூட்டணி 103 தொகுதிகளிலும் முன்னிலை பெற்றுள்ளன. தேர்தலுக்கு பிந்தைய கருத்துக்கணிப்புகள் அனைத்தும் 170 தொகுதிகளுக்கு மேல் வென்று திமுக கூட்டணி ஆட்சியமைக்கும் என தெரிவித்த நிலையில், நிஜ கள நிலவரமோ முற்றிலும் முரணாக உள்ளது.  திமுக - அதிமுக கூட்டணி இடையே கடும் போட்டி நிலவுகிறது. எடப்பாடி தொகுதியில் முதல்வர் எடப்பாடி பழனிசாமி வெற்றி பெறுவது உறுதியாகிவிட்ட நிலையில், அமைச்சர்கள் ஜெயக்குமார், ஓ.எஸ்.மணியன், காமராஜ் ஆகியோர் பின்னடைவை சந்தித்துள்ளனர். அதேபோல திமுக விஐபி வேட்பாளர்களான துரைமுருகன், எம்.ஆர்.கே.பன்னீர்செல்வம் ஆகியோரும் பின்னடைவை சந்தித்துள்ளனர்.    போடிநாயக்கனூர் தொகுதியில் அதிமுக வேட்பாளரும் துணை முதல்வருமான ஓபிஎஸ்-க்கும், திமுக வேட்பாளர் தங்க தமிழ்ச்செல்வனுக்கும் இடையே கடும் போட்டி நிலவுகிறது. இருவரும் மாறி மாறி முன்னிலை வகிக்கும் நிலையில், தற்போதைய சூழலில், தங்க தமிழ்ச்செல்வன் 6538 வாக்குகளையும், ஓபிஎஸ் 6414 வாக்குகளையும் பெற்றுள்ளனர். வெறும் 124 வாக்குகள் முன்னிலை பெற்றுள்ளார் தங்க தமிழ்ச்செல்வன். இன்னும் பல சுற்று வாக்குகள் எண்ண வேண்டியிருப்பதால், மீண்டும் ஓபிஎஸ் முன்னிலை பெறுவார். ஆனாலும் இருவருக்கும் இடையே போட்டி மிகக்கடுமையாகவே இருக்கும்.","link":"https:\/\/tamil.asianetnews.com\/sports-cricket\/thanga-tamil-selvan-leading-in-bodinayakkanur-constituency-and-setback-for-deputy-chief-minister-o-panneerselvam-qsgstt","image":["https:\/\/static.asianetnews.com\/images\/01f4ns35xzq9savbt41f4cqcme\/thanga-tamil-ops-jpg_760x400.jpg"],"pubdate":"Sun, 02 May 2021 11:04:42 +0530"},{"title":"பாஜக தொண்டர்களுக்கு எச்.ராஜா கொடுத்த பயங்கர அதிர்ச்சி.. காரைக்குடியில் கலக்கும் காங்கிரஸ்..","text":"பாஜக தொண்டர்கள் மத்தியில் மிகவும் எதிர்பார்க்கப்பட்டு வந்த காரைக்குடி சட்டமன்ற தொகுதியில் அக்கட்சியின் மூத்த தலைவரான ஹெச்.ராஜா திமுக வேட்பாளரை விட 2,986 வாக்கு வித்தியாசத்தில் பின்னடைவை சந்தித்துள்ளார். இது பாஜக தொண்டர்கள் மத்தியில் அதிர்ச்சியை ஏற்படுத்தி உள்ளது. எச். ராஜாவைவிட அவரை எதிர்த்து போட்டியிட்ட காங்கிரஸ் கட்சி வேட்பாளர் எஸ் .மாங்குடி 5 ஆயிரத்து 409 வாக்குகள் பெற்று முன்னிலையில் உள்ளார்.&nbsp;    தமிழ்நாட்டில் கடந்த ஏப்ரல் 6-ஆம் தேதி 234 சட்டமன்ற தொகுதிக்கான வாக்கு பதிவு நடந்து முடிந்த நிலையில், அதற்கான வாக்கு எண்ணப்பட்டு வருகிறது காலை 8 மணிக்கு தொடங்கி வாக்கு எண்ணிக்கை நடைபெற்று வருகிறது. வழக்கமாக தேசிய அளவில் கீரியும், பாம்புமாக காங்கிரஸ் பாஜக இருந்து வருகிறது. தமிழக சட்டமன்ற தேர்தலில் அதிமுக- திமுக இடையே நேரடி போட்டி என்றாலும்கூட பாஜக காங்கிரசுக்கு இடையேயான மோதல் தமிழ்நாட்டிலும் இருந்தே வருகிறது. &nbsp;அந்த வகையில் தொடர்ந்து பாஜக திமுக காங்கிரஸ் கூட்டணியை கடுமையாக விமர்சித்து வருகிறது.&nbsp;  அதேபோல் சட்டமன்ற &nbsp;தேர்தலில் இரட்டை இலக்க வெற்றியுடன் சட்டமன்றத்திற்குள் நுழைந்துவிட வேண்டும் என்ற முனைப்பில் பாஜக பல்வேறு வியூகங்களை &nbsp;வகுத்து தேர்தலை சந்தித்தது, அந்த வகையில் திமுக-காங்கிரஸ் கூட்டணியை எதிர்த்து பாஜகவின் மூத்த தலைவர்களில் ஒருவரான எச். ராஜா காரைக்குடி சட்டமன்ற தொகுதியில் களம் இறக்கப்பட்டார். இந்நிலையில் காங்கிரஸ் பாஜக இடையே காரைக்குடியில் அனல்பறக்கும் பிரச்சாரம் நடந்தது.&nbsp;    இந்நிலையில் காரைக்குடி சட்டமன்ற தொகுதியில், காங்கிரஸ் பாஜக நேரடியாக மோதிக்கொண்டதில், வாக்கு எண்ணிக்கையில் காங்கிரஸ் வேட்பாளரான எஸ் மாங்குடி 5 ஆயிரத்து 409 வாக்குகளைப் பெற்று முன்னிலை வகிக்கிறார். அவரை எதிர்த்து போட்டியிட்ட பாஜக வேட்பாளர் எச். ராஜா 2423 வாக்குகளைப் பெற்று பின்னடைவில் உள்ளார். சுமார் 2986 வாக்கு வித்தியாசத்தில் எச். ராஜா பின்தங்கியுள்ளது குறிப்பிடத்தக்கது.&nbsp;&nbsp;","link":"https:\/\/tamil.asianetnews.com\/politics\/h-raja-s-terrible-shock-to-bjp-volunteers-congress-mixing-in-karaikudi--qsgs7e","image":["https:\/\/static.asianetnews.com\/images\/01f2jnr98wt8vey4jg3x2zqq16\/h-raja-voting-4-jpg_760x400.jpg"],"pubdate":"Sun, 02 May 2021 10:51:14 +0530"},{"title":"ருசியான பருப்பு உருண்டை குழம்பு செய்வது எப்படி?","text":"<p>பெரும்பாலும் மதிய உணவுக்கு சாம்பார், காரக்குழம்பு என சாப்பிட்டு போர் அடித்துவிட்டதா? அப்போது பருப்பு உருண்டை குழம்பு செய்துபாருங்கள். இந்த குழம்பை சாதத்துடன் சேர்த்து சாப்பிட அட்டகாசமாக இருக்கும். இது தமிழ்நாட்டின் புகழ்பெற்ற காரைக்குடி வகையை சேர்ந்த டிஷ். தற்போது பருப்பு உருண்டை குழம்பு எப்படி செய்வது என்று பார்க்கலாம்.<\/p>\n\n\n\n<p>பருப்பு உருண்டை செய்ய தேவையான பொருட்கள்:<\/p>\n\n\n\n<p>கடலைப்பருப்பு – 1\/2 கப்<br \/>துவரம் பருப்பு – 1\/4 கப்<br \/>காய்ந்த மிளகாய் – 4<br \/>சோம்பு – அரை தேக்கரண்டி<br \/>சீரகம் – அரை தேக்கரண்டி<br \/>பெரிய வெங்காயம் – 1<br \/>கருவேப்பிலை – சிறிதளவு<br \/>சின்ன வெங்காயம் – 50 கிராம்<br \/>உப்பு தேவையான அளவு<\/p>\n\n\n\n<p>உருண்டை குழம்பு செய்ய தேவையான பொருட்கள்:<\/p>\n\n\n\n<p>நல்லெண்ணெய் – 3 தேக்கரண்டி<br \/>வெந்தயம் – 1\/8 தேக்கரண்டி<br \/>கடுகு – 1\/2 தேக்கரண்டி<br \/>கருவேப்பிலை – சிறிதளவு<br \/>சின்ன வெங்காயம் – 150 கிராம்<br \/>பூண்டு – 50 கிராம்<br \/>தக்காளி – 1<br \/>சாம்பார் தூள் – 2 தேக்கரண்டி<br \/>மஞ்சள் தூள் – 1\/2 தேக்கரண்டி<br \/>உப்பு தேவையான அளவு<br \/>புளி – சிறிய எலுமிச்சை பழ அளவு<br \/>கொத்தமல்லி இலைகள் – சிறிதளவு<\/p>\n\n\n\n<p>தேங்காய் விழுது அரைக்க தேவையான பொருட்கள்:<\/p>\n\n\n\n<p>துருவிய தேங்காய் – 1\/4 கப்<br \/>சீரகம் – 1\/2 தேக்கரண்டி<br \/>முந்திரிப் பருப்பு – 5<\/p>\n\n\n\n<p>செய்முறை<\/p>\n\n\n\n<p>*பருப்பு உருண்டை செய்வதற்கு ஒரு பாத்திரத்தில் அரை கப் கடலைப்பருப்பு, கால் கப் துவரம்பருப்பு மற்றும் 4 காய்ந்த மிளகாய் ஆகியவற்றை சேர்த்து மூன்று மணி நேரம் ஊற வைக்கவும்.<\/p>\n\n\n\n<p>*பிறகு அதை ஒரு மிக்ஸி ஜாரில் மாற்றி அதனுடன் அரை தேக்கரண்டி சோம்பு, அரை தேக்கரண்டி சீரகம், கருவேப்பிலை சிறிதளவு, ஆகியவற்றை சேர்த்து அரைத்துக் கொள்ளவும்.<\/p>\n\n\n\n<p>*பின் தேவையான அளவு உப்பு, பொடியாக நறுக்கிய சின்ன வெங்காயம் சேர்த்து சிறு சிறு உருண்டைகளாக உருட்டி கொள்ளவும்<\/p>\n\n\n\n<p>*இட்லி தட்டில் எண்ணெய் தடவி உருண்டைகளை வைத்து 10 நிமிடங்கள் வேக வைக வைத்து தனியாக எடுத்து வைத்துக்கொள்ளவும்.<\/p>\n\n\n\n<p>*ஒரு கடாயில் 3 தேக்கரண்டி நல்லெண்ணெய் சேர்த்துக் கொள்ளவும்.<\/p>\n\n\n\n<p>*எண்ணெய் சூடானதும் கடுகு, வெந்தயம், கறிவேப்பிலை சேர்க்கவும்.<\/p>\n\n\n\n<p>*அதனுடன்150 கிராம் அளவிற்கு சின்ன வெங்காயம் மற்றும் 50 கிராம் அளவு பூண்டு சேர்த்து வதக்கி கொள்ளவும்<br \/>பின்பு தக்காளி சேர்த்து வதக்கவும்<\/p>\n\n\n\n<p>*அனைத்தும் நன்கு வதங்கிய பின் அதனுடன் இரண்டு ஸ்பூன் குழம்பு மிளகாய்தூள், மஞ்சத்தூள், தேவையான அளவு உப்பு சேர்த்து கலக்கவும்.<\/p>\n\n\n\n<p>*அதனுடன் ஒரு எலுமிச்சைப்பழ அளவு புளியை தண்ணீரில் ஊறவைத்து கரைத்து சேர்த்துக் கொள்ளவும். அதனுடன் சிறிது தண்ணீர் சேர்த்து கொதிக்க வைக்கவும்.<\/p>\n\n\n\n<p>*தயாராக வைத்துள்ள பருப்பு உருண்டைகளை சேர்த்து மூடி வைத்து கொதிக்க விடவும்.<\/p>\n\n\n\n<p>*ஒரு மிக்ஸி ஜாரில் கால் கப் துருவிய தேங்காய், அரை தேக்கரண்டி சீரகம், மற்றும் நான்கு அல்லது ஐந்து முந்திரிப்பருப்பு ஆகியவற்றை சேர்த்து விழுதாக அரைத்துக் கொள்ளவும்.<\/p>\n\n\n\n<p>*குழம்பு கொதித்த பின் அரைத்த விழுதை சேர்த்து 2 நிமிடம் கொதிக்க விடவும். பின்பு கொத்தமல்லி தழை தூவி இறக்கவும்.<\/p>\n\n\n\n<p>சுவையான பருப்பு உருண்டை குழம்பு ரெடி&#8230;<\/p>\n\n\n\n<p>“தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil&#038;#8221\" rel=\"nofollow\">https:\/\/t.me\/ietamil&#038;#8221<\/a>;<\/p>","link":"https:\/\/tamil.indianexpress.com\/lifestyle\/how-to-prepare-tasty-paruppu-urundai-kuzhambu-recipe-298871\/","image":["https:\/\/tamil.indianexpress.com\/wp-content\/uploads\/2021\/05\/parupu-urundai.jpg"],"pubdate":"Sun, 02 May 2021 10:43:58 +0530"},{"title":"அதிமுக - திமுக இடையே கடும் போட்டி... அதிமுக அமைச்சர்களின் முன்னிலை, பின்னடைவு நிலவரம் இதோ....!","text":"தமிழக சட்டமன்ற தேர்தல் வாக்கு எண்ணிக்கை தீவிரமாக நடைபெற்று வருகிறது. தற்போதைய நிலவரப்படி திமுக 128 தொகுதிகளிலும், அதிமுக 92 தொகுதிகளிலும் முன்னிலை வகித்து வருகிறது. அதிமுக அமைச்சர்களைப் பொறுத்தவரை அமைச்சர்கள் பலர் முன்னிலையிலும், சிலர்&nbsp;பின்னடைவையும் சந்தித்து வருகின்றனர். 10 மணி நிலவரப்படி இதுகுறித்த விரிவான தகவல்கள் தொகுதி வாரியாக இதோ....&nbsp;     முன்னிலை:&nbsp;  முதலமைச்சர் எடப்பாடி பழனிசாமி தன்னை எதிர்த்து போட்டியிட்ட திமுக வேட்பாளர் சம்பத்குமாரை விட 10,763 வாக்குகள் அதிகம் பெற்று முன்னிலை வகித்து வருகிறார்.&nbsp;  துணை முதலமைச்சர் ஓ.பன்னீர்செல்வம் 233 வாக்குகள் வித்தியாசத்தில் முன்னிலை வகித்து வருகிறார். ஓ.பன்னீர்செல்வம் 2.390 வாக்குகளை பெற்றுள்ள நிலையில், அவரை எதிர்த்து திமுக சார்பில் களமிறங்கிய தங்க தமிழ்ச்செல்வன் 2,157 வாக்குகளை மட்டுமே பெற்றுள்ளார். &nbsp;  விராலிமலையில் சுகாதாரத்துறை அமைச்சர் விஜயபாஸ்கர் தொடர்ந்து முன்னிலை வகித்து வருகிறார். 5,156 வாக்குகளை பெற்றுள்ள விஜயபாஸ்கர், திமுக வேட்பாளர் பழனியப்பனை &nbsp;(2,619) விட 2,537 வாக்குகள் வித்தியாசத்தில் முன்னிலையில் உள்ளார்.&nbsp;  கோவில்பட்டியில் அமைச்சர் கடம்பூர் ராஜு 2,607 வாக்குகளை பெற்று முன்னிலை வகித்து வருகிறார். அவரை எதிர்த்து போட்டியிட்ட அமமுக பொதுச்செயலாளர் தினகரன் 2,183 வாக்குகளுடன் தோல்வி முகம்.&nbsp;  நன்னிலம் தொகுதியில் உணவுத்துறை அமைச்சர் காமராஜ் 4,574 வாக்குகள் பெற்று தன்னை எதிர்த்து போட்டியிட்ட திமுக வேட்பாளர் எஸ்.ஜோதிராமனை விட 861 வாக்குகள் வித்தியாசத்தில் முன்னிலையில் உள்ளார்.&nbsp;  கடலூரில் அமைச்சர் எம்.சி.சம்பத் 2,069 வாக்குகள் வித்தியாசத்தில் முன்னிலையில் உள்ளார். எம்.சி.சம்பத் 12,982 வாக்குகளையும், அவரை எதிர்த்து போட்டியிட்ட திமுக வேட்பாளர் அய்யப்பன் 10,913 வாக்குகளையும் பெற்றுள்ளனர்.&nbsp;  பாலக்கோடு தொகுதியில் அமைச்சர் கே.பி.அன்பழகன் 695 வாக்குகள் வித்தியாசத்தில் முன்னிலை வகித்து வருகிறார்.&nbsp;  மதுரை மேற்கு தொகுதியில் அமைச்சர் செல்லூர் ராஜு 1,116 வாக்குகள் வித்தியாசத்தில் முன்னிலை வகித்து வருகிறார்.&nbsp;   பின்னடைவு:&nbsp;   ராயபுரத்தில் மிகவும் எதிர்பார்க்கப்பட்ட மீன்வளத்துறை அமைச்சர் ஜெயக்குமாருக்கு பின்னடைவு ஏற்பட்டுள்ளது. திமுக வேட்பாளர் இரா.மூர்த்தி 2,775 வாக்குகளும், ஜெயக்குமார் 2,073 வாக்குகளும் பெற்று 702 வாக்குகள் வித்தியாசத்தில் உள்ளனர்.&nbsp;  ராஜபாளையத்தில் அமைச்சர் ராஜேந்திர பாலாஜிக்கு பின்னடைவு. திமுக வேட்பாளர் தங்கபாண்டியன் 4,192 வாக்குகளும், ராஜேந்திர பாலாஜி 2,283 வாக்குகளும் பெற்றுள்ளனர். இருவருக்கும் இடையே 1909 வாக்குகள் வித்தியாசம் உள்ளது.&nbsp;  ஆவடியில் தமிழ் வளர்ச்சித்துறை அமைச்சர் பாண்டியராஜன் 4009 வாக்குகள் வித்தியாசத்தில் பின்னடைவை சந்தித்து வருகிறார். பாண்டியராஜன் 6,320 வாக்குகளும், திமுக வேட்பாளர் சாமு.நாசர் 10, 329 வாக்குகளும் பெற்றுள்ளனர்.&nbsp;  வேதாரண்யத்தில் அமைச்சர் ஓ.எஸ்.மணியனுக்கு குறைவான வாக்குகள் வித்தியாசத்தில் பின்னடைவு ஏற்பட்டுள்ளது. ஓ.எஸ்.மணியன் 3.615 வாக்குகளை பெற்றுள்ள நிலையில், திமுக வேட்பாளர் எஸ்.கே.வேதரத்தினம் 3,818 வாக்குகளையும் பெற்று 203 வாக்குகள் வித்தியாசத்தில் முன்னிலை வகித்து வருகிறார்.&nbsp;  ஜோலார்பேட்டையில் அமைச்சர் கே.சி.வீரமணி 1,122 வாக்குகள் வித்தியாசத்தில் தொடர்ந்து முன்னிலை வகித்து வருகிறார். அவரை எதிர்த்து போட்டியிட்ட திமுக வேட்பாளர் தேவராஜ் 7,015 வாக்குகள் வித்தியாசத்தில் பின்னடைவு.&nbsp;  மதுரவாயல் தொகுதியில் அமைச்சர் பெஞ்சமின் திமுக வேட்பாளர் கணபதியை விட 1,073 வாக்குகளைப் பொற்று பின்னடைவை சந்தித்து வருகிறார்.&nbsp;","link":"https:\/\/tamil.asianetnews.com\/politics\/admk-ministers-lead-and-setback-details-qsgrkt","image":["https:\/\/static.asianetnews.com\/images\/01f4nqhnjdbn3q2dwjyzmyzz8r\/-106059765-9e001a90-5df4-4fe5-8ff9-55a772e959bc-jpg_760x400.jpg"],"pubdate":"Sun, 02 May 2021 10:37:41 +0530"},{"title":"வெற்றிபெற்றாலும் முதல்வராக முடியாதோ..? தோல்வியை நோக்கி மம்தா பானர்ஜி..!","text":"மேற்கு வங்கத்தில் நந்திகிராம் தொகுதியில் போட்டியிட்ட திரிணாமுல் காங்கிரஸ் வேட்பாளர் மமதா பானர்ஜி பின்னடைவைச் சந்தித்து வருகிறார்.&nbsp; &nbsp; தற்போதைய நிலவரப்படி திமுக கூட்டணி 134 தொகுதிகளிலும் அதிமுக அணி 98 தொகுதிகளிலும் முன்னிலை வகிக்கிறது. அதேபோல் 30 தொகுதிகளைக் கொண்ட புதுச்சேரியில் என்.ஆர்.காங்கிரஸ் கூட்டணி 9 இடங்களிலும், காங்கிரஸ் கூட்டணி 2 இடங்களிலும் முன்னிலை வகிக்கிறது. அதேபோல் அசாம் மாநிலத்தில் பாஜக கூட்டணி 79 &nbsp;தொகுதிகளிலும், காங்கிரஸ் கூட்டணி 37 தொகுதிகளிலும் முன்னிலை வகிக்கிறது.    கேரளா &nbsp;மாநிலத்தில் இடதுசாரி கூட்டணி 85, காங்கிரஸ் கூட்டணி 51, பாஜக 1 இடங்களிலும் முன்னிலை வகிக்கிறது. மே.வங்கம் மாநிலத்தில் திரிணாமூல் கூட்டணி 159 தொகுதிகளிலும், பாஜக 114 இடங்களிலும் முன்னிலை வகித்து வருகிறது.","link":"https:\/\/tamil.asianetnews.com\/politics\/cant-you-be-the-first-even-if-you-win-mamta-banerjee-on-the-verge-of-defeat-qsgrk9","image":["https:\/\/static.asianetnews.com\/images\/01f2bm03jmbjk88qv7zhn5z0zh\/feds-jpg_760x400.jpg"],"pubdate":"Sun, 02 May 2021 10:37:21 +0530"},{"title":"சறுக்கிய அதிமுக... பெரும்பான்மைக்கு தேவையான இடங்களில் திமுக கூட்டணி முன்னிலை..!","text":"தமிழக சட்டப்பேரவை தேர்தலில் திமுக கூட்டணி பெரும்பான்மைக்கு தேவையான 118 &nbsp;தொகுதிகளையும் தாண்டி முன்னிலை வகிக்கின்றன. அதிமுக கூட்டணி 99 இடங்களில் முன்னிலையில் உள்ளன.  தமிழகத்தில் 234 தொகுதிகளுக்கான சட்டப்பேரவை தொகுதிகளுக்கான ஓட்டு எண்ணிக்கை மே 2ம் தேதி நடைபெற்றது. இதில், திமுக கூட்டணி, அதிமுக கூட்டணி, அமமுக கூட்டணி, மக்கள் நீதி மய்யம், நாம் தமிழர் கட்சி என 5 முனை போட்டி நிலவுகிறது. இந்நிலையில், இன்று காலை 8 மணிக்கு தபால் வாக்குகள் எண்ணிக்கை தொடங்கியதில் இருந்தே திமுக கூட்டணி கட்சியினர் பல்வேறு தொகுதியில் முன்னிலை பெற்று வந்தனர். தற்போது, நிலவரப்படி திமுக கூட்டணி 130 இடங்களிலும், அதிமுக கூட்டணி 99 இடங்களிலும் முன்னிலை வகிக்கின்றன. தொடர்ந்து ஓட்டு எண்ணப்பட்டு வருகின்றன.    பெரும்பான்மைக்கு தேவையான 118 தொகுதிகளில் திமுக கூட்டணி முன்னிலையில் உள்ளது. திமுக 108 இடங்களிலும், காங்கிரஸ் 8 இடங்களிலும், விடுதலைச் சிறுத்தைகள் 4 , மதிமுக 4, இந்திய கம்யூனிஸ்ட் 2 இடங்களிலும், மார்க்சிஸ்ட் கம்யூனிஸ்ட் 3 இடங்களிலும் முன்னிலையில் உள்ளது.&nbsp;    அதேபோல், அதிமுக கூட்டணி 94 இடங்களில் முன்னிலை வகித்து வருகிறது. அதிமுக 61 இடங்களிலும் பாமக 11, பாஜக 3 இடங்களில் முன்னிலை வகித்து வருகிறது. மக்கள் நீதி மய்யம் ஒரு இடத்திலும் முன்னிலையில் உள்ளது.&nbsp;","link":"https:\/\/tamil.asianetnews.com\/politics\/assembly-election-dmk-alliance-is-leading-where-the-majority-needs-it-qsgrdl","image":["https:\/\/static.asianetnews.com\/images\/01enwke367f3ad04nagq39cxm7\/eps-stalin-1024x683-jpg_760x400.jpg"],"pubdate":"Sun, 02 May 2021 10:33:22 +0530"},{"title":"ஆயிரம் விளக்கில் பின் தங்கினார் குஷ்பு..    அசால்ட் செய்தார் மருத்துவர் எழிலன்.. திமுக அதிரடி சரவெடி.","text":"ஆயிரம்விளக்கு சட்டமன்றத் தொகுதியில் நடிகை குஷ்புவை எதிர்த்து போட்டியிட்ட திமுக வேட்பாளர் மருத்துவர் எழிலன் தொடர்ந்து முன்னிலை வகித்து வருகிறார் &nbsp;எழிலனை விட குஷ்பு 1973 வாக்குகள் வித்தியாசத்தில் பின்னடைவை சந்தித்துள்ளார்.  ஸ்டார் தொகுதி என்றால் ஒரு பேச்சுக்கு மட்டுமல்ல சினிமா ஸ்டாராக குஷ்பூ களமிறங்கிய ரியல் ஸ்டார் தொகுதியாகவே விளங்குகிறது ஆயிரம்விளக்கு சட்டமன்ற தொகுதி. அத்தொகுதியில் குஷ்புவை எதிர்த்து திமுக வேட்பாளரும் மருத்துவருமான டாக்டர்.எழிலன் போட்டியிட்டார். இத்தொகுதியில் சென்னை பெருவெள்ளம், தானே புயல், நீலம் புயல் என பல நெருக்கடியான நேரங்களில் அத்தொகுதி மக்களுக்கு மருத்துவச் சேவையாற்றியவர் எழிலன். அந்த அடிப்படையில் திமுக தலைமை ஆயிரம்விளக்கு தொகுதியில் டாக்டர் எழிலனை அத்தொகுதியில் நிறுத்தியது.&nbsp;    ஆயிரம்விளக்கு சட்டமன்ற தொகுதி திமுகவின் &nbsp;கோட்டை என அண்ணா காலத்திலிருந்தே கூறப்பட்டு வருகிறது. அந்த அளவிற்கு திமுகவுக்கு சாதகமான தொகுதியாக ஆயிரம்விளக்கு இருந்துவருகிறது. இந்நிலையில் ஆயிரம் விளக்கு தொகுதியைக் எப்படியேனும் கைப்பற்ற வேண்டும் என்ற முனைப்பில், பாஜகவின் ஸ்டார் வேட்பாளரான நடிகை குஷ்பூ சுந்தர் சி அங்கு களமிறக்கப்பட்டார். அத்தொகுதியில் பிரச்சாரத்தின் போது திமுக -பாஜக இடையே கடுமையான போட்டி நிலவியது. &nbsp;அங்கு நிச்சயம் மருத்துவர் எழிலனுக்கு குஷ்பூ டஃப் கொடுப்பார் என கூறப்பட்டு வந்தது. இந்நிலையில் இது காலை முதல் வாக்கு எண்ணிக்கை தொடங்கி நடைபெற்று வருகிறது.&nbsp;    இந்நிலையில் ஆயிரம்விளக்கு தொகுதியில் போட்டியிட்ட மருத்துவர் எழிலன் 3,330 வாக்குகள் பெற்று முன்னிலையில் உள்ளார். அவரை எதிர்த்துப் போட்டியிட்ட நடிகை குஷ்பு 1356 வாக்குகள் பெற்றுள்ளார். சுமார் 1973 வாக்கு வித்தியாசத்தில் குஷ்பூ பின்னடைவை சந்தித்துள்ளார். இது பாஜக தொண்டர்கள் மத்தியில் அதிர்ச்சியை ஏற்படுத்தி உள்ளது.&nbsp;  தமிழ்நாட்டில் கடந்த ஏப்ரல் 6-ஆம் தேதி 234 சட்டமன்ற தொகுதிகளுக்கான வாக்குப்பதிவு நடந்த நிலையில், இன்று வாக்குகள் எண்ணப்பட்டு வருகின்றன. காலை 8 மணிக்கு தொடங்கி வாக்கு எண்ணிக்கை நடைபெற்று வருகிறது. தேர்தலுக்குப் பிந்தைய கருத்துக் கணிப்புகள் அனைத்தும் திமுக கூட்டணி குறைந்தது 180 தொகுதிகளில் வெற்றி பெற்று ஆட்சி அமைக்கும் என்றும் கூறியது குறிப்பிடதக்கது.&nbsp;&nbsp;","link":"https:\/\/tamil.asianetnews.com\/politics\/khushbu-stayed-behind-a-thousand-lights-doctor-ezhilan-did-the-assault-bjp-in-shock--qsgq9c","image":["https:\/\/static.asianetnews.com\/images\/01f174peer5pf5whhc5c5326wk\/dr-ezhilan-jpg_760x400.jpg"],"pubdate":"Sun, 02 May 2021 10:09:13 +0530"},{"title":"காட்பாடி தொகுதியை நீங்க என்ன மொத்தமா குத்தகைக்கா எடுத்துருக்கீங்க? துரைமுருகனை முந்திய அதிமுகவேட்பாளர் வி.ராமு","text":"தமிழக சட்டமன்ற தேர்தல் கடந்த ஏப்ரல் 6ம் தேதி நடந்த நிலையில், வாக்கு எண்ணிக்கை இன்று காலை 8 மணிக்கு தொடங்கி விறுவிறுப்பாக நடந்துவருகிறது.  இதுவரை எண்ணப்பட்டதில், திமுக கூட்டணி 126 தொகுதிகளிலும், அதிமுக கூட்டணி 89 தொகுதிகளிலும் முன்னிலை பெற்றுள்ளன. மக்கள் நீதி மய்யம் கட்சி தலைவர் கமல்ஹாசன், அவர் போட்டியிட்ட கோவை தெற்கு தொகுதியில் முன்னிலை வகிக்கிறார்.  மு.க.ஸ்டாலின், உதயநிதி ஸ்டாலின், கே.என்.நேரு, ஏ.வ.வேலு, மா.சுப்ரமணியன் உள்ளிட்ட திமுக வேட்பாளர்கள் அனைவரும் முன்னிலை பெற்றுள்ள நிலையில், காட்பாடி தொகுதியில் தொடர்ந்து 8 முறை(மொத்தமாக 9 முறை)&nbsp;வெற்றி பெற்ற திமுக பொதுச்செயலாளர் துரைமுருகன், இந்த முறை பின்னடைவை சந்தித்துள்ளார்.    காட்பாடி தொகுதியில் தொடர்ச்சியாக வெற்றி பெற்று அந்த தொகுதியின் பிரதிநிதியாக பல்லாண்டுகளாக சட்டசபைக்கு சென்ற துரைமுருகன், திமுக ஆட்சியமைக்க வாய்ப்புள்ள இந்த தேர்தலில் பின்னடைவை சந்தித்துள்ளார். காட்பாடி தொகுதியில் அதிமுக வேட்பாளர் வி.ராமு 6918 வாக்குகளையும் துரைமுருகன் 5609 வாக்குகளையும் பெற்றுள்ளனர்.&nbsp; &nbsp;","link":"https:\/\/tamil.asianetnews.com\/politics\/setback-for-durai-murugan-in-katpadi-constituency-admk-candidate-v-ramu-leading-there-qsgq4f","image":["http:\/\/static.asianetnews.com\/images\/01dg44wmrhr47peaydhdk8cpkr\/duraimurugan324-1528362270-jpg_760x400.jpg"],"pubdate":"Sun, 02 May 2021 10:06:15 +0530"},{"title":"Assembly Election Results 2021 : தேர்தல் முடிவுகளை பார்க்க இது சிறந்த செயலி","text":"<p>இன்று தமிழகம், கேரளம், அசாம், புதுவை மற்றும் மேற்கு வங்கத்தில் நடைபெற்ற அம்மாநில சட்டமன்ற தேர்தல் முடிவுகள் அறிவிக்கப்பட்டு வருகின்றன. இந்நிலையில் அதிகாரப்பூர்வமான தகவல்களை எங்கே பெறுவது என்பதில் அனைவருக்கும் குழப்பம் நீடிக்கும். எனவே உங்களின் கவலைகளை போக்குவதற்காக தேர்தல் ஆணையம் இணையம் மற்றும் செயலியை ஏற்கனவே அறிமுகம் செய்திருக்கிறது. அதில் எப்படி முடிவுகளை பார்ப்பது என்பதை கீழே காண்போம். <\/p>\n\n\n\n<p>கொரோனா தொற்றுக்கு மத்தியில் நடைபெற்ற தேர்தல் என்பதால் வாக்கு எண்ணும் மையங்களுக்குள் செல்ல கடுமையான கட்டுப்பாடுகளை விதித்துள்ளது தேர்தல் ஆணையம். தேர்தல் முடிவுகளுக்கு பிறகு வெற்றிக் கொண்டாட்டங்களுக்கும் தடை விதித்திருப்பதால் இந்த டிப்ஸ் உங்களுக்கு மிகவும் உதவியாக இருக்கும்.<\/p>\n\n\n\n<p><a href=\"https:\/\/tamil.indianexpress.com\/tamilnadu\/tn-assembly-election-results-2021-live-news-update-tamilnadu-election-result-298373\/\" rel=\"noreferrer noopener\" target=\"_blank\"><strong>Tamil Nadu Election Results 2021 Live: தபால் வாக்குகளில் திமுக முன்னிலை<\/strong><\/a><\/p>\n\n\n\n<p>தேர்தல் ஆணையத்தின் அதிகாரப்பூர்வமான இணைய தளமான eciresults.nic.in-க்கு சென்று நீங்கள் முடிவுகளை அறிந்து கொள்ளலாம். அல்லது Voter Helpline App என்ற செயலியை கூகுள் ப்ளேஸ்டோரில் இருந்து டவுன்லோட் செய்து பயன்படுத்திக் கொள்ளலாம். உள்ளீடாக நீங்கள் உங்களின் செல்போன் எண்ணை தர வேண்டும். அது உங்களுக்கு ஒ.டி.பி. ஒன்றை அனுப்பும். பிறகு ஹோம் ஸ்க்ரீனில் நீங்கள் எந்த மாநிலங்களின் தேர்தல் முடிவுகளை அறிந்து கொள்ள வேண்டுமோ அறிந்து கொள்ளலாம். இந்த செயலிகள் யூசர் ஃப்ரெண்டிலியாக இருப்பது உங்களுக்கு கூடுதல் மகிழ்ச்சி அளிக்கும்.<\/p>\n\n\n\n<p><strong>தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/election\/assembly-election-results-2021-how-to-check-results-on-eci-website-app-298864\/","image":["https:\/\/tamil.indianexpress.com\/wp-content\/uploads\/2021\/04\/voting-up.jpg"],"pubdate":"Sun, 02 May 2021 10:04:29 +0530"},{"title":"தோல்வியை நோக்கி திமுக பொதுச்செயலாளர் துரைமுருகன்... கதறவிடும் காட்பாடி..!","text":"கோவை தெற்கில் போட்டியிட்ட கமல்ஹாசன் முன்னிலை வகிக்கிறார். திமுக பொதுச்செயலாளர் துரைமுருகன் காட்பாடி தொகுதியில் பின்னடைவை சந்தித்து வருகிறார். தொண்டாமுத்தூர் தொகுதியில் அதிமுக வேட்பாளர் எஸ்.பி.வேலுமணி, போடிநாயக்கனூர் தொகுதி முதல் சுற்றில் அதிமுக வேட்பாளர் ஓ.பன்னீர்செல்வம் முன்னிலை பெற்று வருகின்றனர். கோவில்பட்டி தொகுதியில் டி.டி.வி.தினகரன் பின்னடவை சந்தித்து வருகிறார்.    உதயநிதி ஸ்டாலின் முன்னிலை வகிக்கிறார். &nbsp;தாராபுரம் தொகுதியில் தமிழக பாஜக தலைவர் எல்.முருகன் முன்னிலை வகிக்கிறார். அண்ணாநகர் தொகுதியில் திமுக வேட்பாளர் எம்.கே.மோகன் முன்னிலை வகிக்கிறார். ஆலந்தூர் சட்டமன்ற தொகுதியில் முதல் சுற்று வாக்கு எண்ணிக்கை முடிவில் திமுக வேட்பாளர் தா.மோ.அன்பரசன் 2077 வாக்குகள் வித்தியாசத்தில் முன்னிலை வகிக்கிறார். ஓ.பி.எஸ், மு.க.ஸ்டாலின், எடப்பாடி பழனிசாமி ஆகியோர் முன்னிலை வகித்து வருகின்றனர்.&nbsp; &nbsp; தற்போதைய நிலவரப்படி திமுக கூட்டணி 115 தொகுதிகளிலும் அதிமுக அணி 88 தொகுதிகளிலும் முன்னிலை வகிக்கிறது. அதேபோல் 30 தொகுதிகளைக் கொண்ட புதுச்சேரியில் என்.ஆர்.காங்கிரஸ் கூட்டணி 5 இடங்களிலும், காங்கிரஸ் கூட்டணி 3 இடங்களிலும் முன்னிலை வகிக்கிறது. அதேபோல் அசாம் மாநிலத்தில் பாஜக கூட்டணி 54 &nbsp;தொகுதிகளிலும், காங்கிரஸ் கூட்டணி 30 தொகுதிகளிலும் முன்னிலை வகிக்கிறது.&nbsp;  கேரளா &nbsp;மாநிலத்தில் இடதுசாரி கூட்டணி 79, காங்கிரஸ் கூட்டணி 56, பாஜக 2 இடங்களிலும் முன்னிலை வகிக்கிறது. மே.வங்கம் மாநிலத்தில் திரிணாமூல் கூட்டணி 129 தொகுதிகளிலும், பாஜக 121 இடங்களிலும் முன்னிலை வகித்து வருகிறது.","link":"https:\/\/tamil.asianetnews.com\/politics\/dmk-general-secretary-duraimurugan-towards-defeat-kataravidum-katpadi-qsgpv0","image":["https:\/\/static.asianetnews.com\/images\/01f4nj65w3r56n7agpwjtf82rt\/mubasheer-malapuram---3--jpeg_760x400.jpg"],"pubdate":"Sun, 02 May 2021 10:00:36 +0530"},{"title":"சேப்பாக்கத்தில் செம்ம அடி வாங்கிய பாமக... முதல் தேர்தலிலேயே கெத்து காட்டும் உதயநிதி ஸ்டாலின்...!","text":"தமிழக சட்டமன்ற தேர்தல் வாக்கு எண்ணிக்கை விறுவிறுப்பாக நடைபெற்று வருகிறது. தற்போது முதற்கட்டமாக தபால் வாக்குகள் எண்ணப்பட்டு வருகின்றன. சட்டமன்ற தேர்தலில் அதிமுக, திமுக, மநீம, அமமுக, நாம் தமிழர் ஆகிய 5 கட்சிகள் போட்டியிட்டன. இருப்பினும் வாக்கு எண்ணிக்கையின் படி திமுக மற்றும் அதிமுக இடையே கடுமையான போட்டி நிலவி வருகிறது.    தற்போதைய நிலவரப்படி வேளச்சேரி, ஈரோடு மேற்கு, தி.நகர், ராயபுரம், அண்ணாநகர், கூடலூர், உதகை, குன்னூர், ஆண்டிப்பட்டி, பெருந்துறை, திருச்சி, மன்னார்குடி, ஆயிரம் விளக்கு, அரவக்குறிச்சி உள்ளிட்ட 79 இடங்களில் திமுக கூட்டணியினர் முன்னிலையில் உள்ளனர். அதேபோல், அதிமுக கூட்டணியினர் கடலூர், காட்பாடி, கும்பகோணம், ஆரணி, மொடக்குறிச்சி உள்ளிட்ட 58 &nbsp;இடங்களில் முன்னிலை பெற்றுள்ளனர்.    திமுகவை பொறுத்தவரை இளைஞரணிச் செயலாளரான உதயநிதி ஸ்டாலின் மீது அதிக கவனம் குவிந்துள்ளது. காரணம் முதன் முறையாக தேர்தலில் களம் காணும் உதயநிதி வெல்வாரா? அல்லது வீழ்வாரா? என்ற எதிர்பார்ப்பு நிலவி வந்தது. 9.30 மணி அளவிலான தபால் வாக்கு எண்ணிக்கையின் படி சேப்பாக்கம் - திருவல்லிக்கேணி தொகுதியில் போட்டியிட்ட உதயநிதி ஸ்டாலின் 3 ஆயிரத்து 317 வாக்குகளை பெற்றுள்ளார். அவரை எதிர்த்து போட்டியிட்ட பாமக வேட்பாளர் ஏவிஏ. கஸ்ஸாலி ஒரு வாக்குகளை கூட பெறாமல் மிகவும் பின்னடைவை சந்தித்து வருகிறார்.&nbsp;","link":"https:\/\/tamil.asianetnews.com\/politics\/dmk-udhayanidhi-stalin-lead-at-chepauk-triplicane-constituency-qsgprt","image":["https:\/\/static.asianetnews.com\/images\/01f1q3yprkk1pnbwc80yfk69s2\/udhayanidhistalin-1609309372-1614259503-1614275624-jpg_760x400.jpg"],"pubdate":"Sun, 02 May 2021 09:58:43 +0530"},{"title":"நாகர்கோவில்: வாக்கு எண்ணிக்கை தொடங்கும் முன்பே பாஜக வாக்குவாதம்","text":"<p><strong>TN Assembly Election Results News :<\/strong> நாகர்கோவில் மக்களைவை தொகுதிக்கான இடைத்தேர்தல் மற்றும் 6 சட்டமன்றத் தொகுதிக்கான தேர்தல் வாக்கு எண்ணிக்கை இன்று காலை தொடங்கி நடைபெற்று வருகிறது. நாகர்கோவில் தொழில்நுட்பக் கல்லூரி உள்ளிட்ட இடங்களில் நடைபெற்று வருகிறது. வாக்கு எண்ணிக்கைக்கு முன்பாக, கட்சிகளின் முகவர்களுக்கு கொரோனா நெகாட்டிவ் சான்றிதழ்களை காவல்துறையினர் சரி பார்த்து அவர்களை வாக்கு எண்ணும் மையங்களுக்கு செல்ல அனுமதி வழங்கினர்.<\/p>\n\n\n\n<p>அப்போது, கூட்டமாக வந்த பாஜக முகவர்களிடம் கொரோனா பரிசோதனை சான்றிதழ்களை காவல் துறையினர் கேட்டுள்ளனர். அப்போது, கொரோனா பரிசோதனையில் நெகட்டிவ் என முடிவுகளை வந்ததை மாவட்ட ஆட்சியரிடம் காண்பித்து, முகவர்களுக்கான அடையாள அட்டையில் அது குறிப்பிடப்பட்டுள்ள சூழ்நிலையில், ஏதற்காக கொரோனா சான்றிதழ் கேட்கிறீர்கள் என வாக்குவாதத்தில் ஈடுபட்டனர்.<\/p>\n\n\n\n<p>அதன் பிறகு, காவல்துறையினர் பாஜக முகவர்களை வாக்கு எண்ணும் மையத்திற்குள் அனுமதிப்பதற்கு தயாரான நிலையில், திடீரென அவர்கள் நெடுஞ்சாலையில் போராட்டத்தில் ஈடுபட்டனர். 20 நிமிடங்கள் நீடித்த போராட்டத்திற்கு பிறகு, தேர்தல் நடத்தும் அதிகாரிகள் சம்பவ இடத்திற்கு வந்து, சமாதானப்படுத்தியப் பின், கலைந்து சென்றனர்.<\/p>\n\n\n\n<p>பாஜக வினரின் திடீர் போராட்டத்தால் அப்பகுதியில் சிறிது நேரம் பதற்றமான சூழல் நிலவியது.<\/p>\n\n\n\n<p><strong>தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"nofollow\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/election\/kanyakumari-bjp-agents-fight-police-corona-negative-certificate-298865\/","image":["https:\/\/tamil.indianexpress.com\/wp-content\/uploads\/2021\/05\/rs-bjp.jpeg"],"pubdate":"Sun, 02 May 2021 09:58:15 +0530"},{"title":"பட்டையை கிளப்பும் பழனிசாமி... எடப்பாடியை எட்டிப்பிடிக்க முடியாத திமுக வேட்பாளர்..!","text":"சேலம் மாவட்டம் எடப்பாடி தொகுதியில் போட்டியிடும் முதல்வர் பழனிசாமி 3,325 வாக்குகள் வித்தியாசத்தில் முன்னிலை பெற்றுள்ளார்.  தமிழகத்தில் கடந்த ஏப்ரல் 6-ம் தேதி நடந்து முடிந்த சட்டப்பேரவைத் தேர்தலில் பதிவான வாக்குகளை எண்ணும் பணி காலை 8 மணிக்கு &nbsp;தொடங்கி நடைபெற்று வருகிறது. தமிழகம் முழுவதும் சுமார் 75 மையங்களில் 3 அடுக்கு போலீஸ் பாதுகாப்பு போடப்பட்டுள்ளது. முன்னனி நிலவரங்கள் பிற்பகலுக்குள், வெற்றி நிலவரங்கள் மாலைக்குள் தெரியவரும். ஒவ்வொரு தொகுதிக்கும் நான்கு முதல் ஐந்து சுற்று வரை வாக்கு எண்ணிக்கை நடைபெற உள்ளது. அதில் முதல் கட்டமாக தபால் வாக்கு எண்ணிக்கை தொடங்கி நடைபெற்று வருகிறது.&nbsp;    இந்நிலையில், தமிழக முதல்வர் எடப்பாடி பழனிசாமி போட்டியிட்டதால் எடப்பாடி தொகுதி ஸ்டார் அந்தஸ்து பெற்றது. எடப்பாடி தொகுதியில் பழனிசாமியை எதிர்த்து திமுக சார்பில் சம்பத்குமார் போட்டியிடுகிறார்.  தற்போது நிலவரப்படி பழனிசாமி 17,486 வாக்குகளும், திமுக வேட்பாளர் சம்பத்குமார் 6,703 வாக்குகள் பெற்று பின்தங்கியுள்ளார். தற்போது நிலவரப்படி திமுக 113 இடங்களில், அதிமுக 83 இடங்களில் முன்னிலை பெற்றுள்ளது.&nbsp;","link":"https:\/\/tamil.asianetnews.com\/politics\/chief-minister-edappadi-palanisamy-lead-qsgp3r","image":["https:\/\/static.asianetnews.com\/images\/01f3wwtkz92v2jhrnyrtwjbf98\/samayam-tamil-jpg_760x400.jpg"],"pubdate":"Sun, 02 May 2021 09:44:15 +0530"},{"title":"கொளத்தூரில் அடித்து ஆடும் ஸ்டாலின்..  போடியில் எகிறிய ஓபிஎஸ்..  தள்ளாடும் தங்க தமிழ்ச் செல்வன்..","text":"ஸ்டார் தொகுதியான கொளத்தூர் சட்டமன்றத் தொகுதியில், திமுக தலைவர் மு.க ஸ்டாலின் முன்னிலை வகிக்கிறார். அவரை எதிர்த்து போட்டியிட்ட அதிமுக வேட்பாளர் ஆதிராஜாராம் மிகவும் பின்தங்கி உள்ளார்.  அதேபோல மற்றொரு முக்கிய தொகுதியான &nbsp;துணை முதலமைச்சர் ஓ.பன்னீர்செல்வம் போட்டியிடும் போடிநாயக்கனூர் சட்டமன்றத் தொகுதிகள் ஓபிஎஸ் முன்னிலை வகிக்கிறார். அவரை எதிர்த்துப் போட்டியிட்ட திமுக வேட்பாளர் தங்க தமிழ்ச்செல்வன் சுமார் 400 வாக்குகள் வித்தியாசத்தில் பின்னிலை வகிக்கிறார்.&nbsp;    தமிழ்நாட்டில் கடந்த ஏப்ரல் 6-ஆம் தேதி 234 சட்டமன்ற தொகுதிகளுக்கான வாக்குப்பதிவு நடந்த நிலையில் இன்று வாக்குகள் எண்ணப்பட்டு வருகின்றன. காலை 8 மணிக்கு தொடங்கி வாக்கு எண்ணிக்கை நடைபெற்று வருகிறது. தேர்தலுக்குப் பிந்தைய கருத்துக் கணிப்புகள் அனைத்தும் திமுக கூட்டணி குறைந்தது 180 தொகுதிகளில் வெற்றி பெற்று ஆட்சி அமைக்கும் என்றும், அதிமுக மிகப்பெரிய பின்னடைவை சந்திக்கும் எனவும் தெரிவித்தன. இந்நிலையில் வழக்கம்போல தபால் வாக்குகள் எண்ணப்பட்டு முடிவுகள் வெளியாகியுள்ளன. இந்நிலையில் ஸ்டார் தொகுதியாக கருதப்படும் எடப்பாடி சட்டமன்ற தொகுதியில் முதல்வர் எடப்பாடி பழனிச்சாமி முன்னிலை வகிக்கிறார்.    அதேபோல திமுக தலைவர் ஸ்டாலின் போட்டியிடும் கொளத்தூர் சட்டமன்ற தொகுதியில் திமுக தலைவர் ஸ்டாலின் 1597 வாக்குகள் பெற்று முன்னிலையில் உள்ளார். அவரை எதிர்த்து போட்டியிடும் அதிமுக வேட்பாளர் ஆதிராஜாராம் வெறும் 603 வாக்குகள் பெற்று சுமார் 994 வாக்குகள் வித்தியாசத்தில் பின்னிலையில் உள்ளார். அதேபோல மற்றொரு ஸ்டார்ட் தொகுதியாக கருதப்படும் துணை முதலமைச்சர் ஓ. பன்னீர்செல்வம் போட்டியிடும் போடிநாயக்கனூர் சட்டமன்றத் தொகுதியில் ஓபிஎஸ் 2,520 வாக்குகள் பெற்று முன்னிலையில் உள்ளார். அவரை எதிர்த்து போட்டியிடும் தங்கதமிழ்செல்வன் 2157 வாக்குகள் பெற்று சுமார் 363 வாக்குகள் வித்தியாசத்தில் பின்னிலையில் உள்ளார்.&nbsp; &nbsp;","link":"https:\/\/tamil.asianetnews.com\/politics\/stalin-leading-in-kolathur-ops-in-competition-thange-tamilselvan-shacking--qsgowq","image":["https:\/\/static.asianetnews.com\/images\/01f4nhreafhh21zfk8em2sxggp\/pjimage---2021-05-02t085522-635-jpg_760x400.jpg"],"pubdate":"Sun, 02 May 2021 09:40:02 +0530"},{"title":"கோவில்பட்டியில் அமைச்சர் கடம்பூர் ராஜூ முன்னிலை..! ஃப்ரேம்லயே இல்லாத டிடிவி தினகரன்","text":"தமிழ்நாட்டில் கடந்த ஏப்ரல் 6ம் தேதி 234 சட்டமன்ற தொகுதிகளுக்கான வாக்குப்பதிவு நடந்த நிலையில், இன்று வாக்குகள் எண்ணப்பட்டுவருகின்றன. காலை 8 மணிக்கு தொடங்கி வாக்கு எண்ணிக்கை நடைபெற்றுவருகிறது.  தேர்தலுக்கு பிந்தைய கருத்துக்கணிப்புகள் அனைத்தும் திமுக கூட்டணி குறைந்தது 180 தொகுதிகளுக்கு மேல் வெற்றி பெற்று ஆட்சியமைக்கும் என்றும், அதிமுக அதளபாதாளத்தில் இருப்பதை போலவும் முடிவுகள் வெளியிட்டன. ஆனால் நிஜத்தில் கள நிலவரம் அப்படியில்லை. திமுகவிற்கு அதிமுக செம டஃப் ஃபைட் கொடுத்துவருகிறது.  இதுவரை எண்ணப்பட்ட வாக்குகளின் அடிப்படையில், திமுக கூட்டணி 75 தொகுதிகளிலும், அதிமுக கூட்டணி 63 தொகுதிகளிலும் முன்னிலை வகிக்கின்றன. மக்கள் நீதி மய்யம் கட்சி ஒரு தொகுதியில் முன்னிலை வகிக்கிறது. கோவை தெற்கு தொகுதியில் போட்டியிட்டம் மநீம தலைவர் கமல்ஹாசன் முன்னிலை வகிக்கிறார்.  அதிமுக செல்வாக்கு மிகுந்த தென் மாவட்டங்களில் அமமுக கணிசமான வாக்குகளை பிரித்திருந்தாலும், கோவில்பட்டி தொகுதியில் போட்டியிட்ட அமமுக பொதுச்செயலாளர் டிடிவி தினகரன், டஃப் ஃபைட் கொடுப்பார் என எதிர்பார்க்கப்பட்ட நிலையில், டிடிவி தினகரன் ஃப்ரேமிலேயே இல்லை.  கோவில்பட்டி தொகுதியில் அமைச்சர் கடம்பூர் ராஜூவை எதிர்த்து தினகரன் போட்டியிட்டார். கோவில்பட்டியில் அமைச்சர் கடம்பூர் ராஜூ முன்னிலை வகிக்கிறார். சிபிஎம் வேட்பாளர் சீனிவாசன் அடுத்த இடத்தில் உள்ளார். தினகரன் அந்த ஃப்ரேமிலேயே இல்லை. முன்னாள் முதல்வர் ஜெயலலிதா மறைவிற்கு பிறகு, ஆர்.கே.நகர் தொகுதியில் இடைத்தேர்தலில் போட்டியிட்டு எம்.எல்.ஏ ஆன &nbsp;தினகரன், இந்த தேர்தலில் கோவில்பட்டியில் போட்டியிட்ட நிலையில், பின்னடைவை சந்தித்துள்ளார். &nbsp;","link":"https:\/\/tamil.asianetnews.com\/politics\/minister-kadambur-raju-leading-in-kovilpatti-constituency-and-ttv-dhinakaran-not-even-in-frame-qsgovd","image":["https:\/\/static.asianetnews.com\/images\/01f11ymwpqwm5k3my6rmh5npex\/ttv-dhinakaran-2-jpg_760x400.jpg"],"pubdate":"Sun, 02 May 2021 09:39:13 +0530"},{"title":"முதல் முறையாக சட்டமன்றத்திற்கு செல்ல கமல்ஹாசனுக்கு வாய்ப்பு... மகிழ்ச்சியில் பாஜக..!","text":"காரைக்குடி தொகுதியில் பாஜக வேட்பாளர் ஹெச்.ராஜா முன்னிலை வகித்து வருகிறார். சைதாப்பேட்டை தொகுதியில் சைதை துரைசாமி (அதிமுக) பின்னடைவு- திமுகவின் மா.சுப்பிரமணியன் முன்னிலை வகித்து வருகிறார். &nbsp;திருவண்ணாமலை தொகுதியில் முதல் சுற்று முடிவில் திமுக வேட்பாளர் எ.வ.வேலு முன்னிலை வகித்து வருகிறார்.&nbsp;  கோவை தெற்கு தொகுதியில் மக்கள் நீதி மய்யம் தலைவர் கமல்ஹாசன் முன்னிலை வகிக்கிறார். தபால் வாக்கு.. சேப்பாக்கத்தில் உதயநிதி ஸ்டாலின், வேளச்சேரியில் காங். வேட்பாளர் ஹசன் முன்னிலை வகிக்கிறார்கள். கோவில்பட்டியில் அமமுக பொதுச் செயலாளர் டிடிவி தினகரன் முன்னிலை வகிக்கிறார். நெல்லை சட்டமன்ற தொகுதியில் திமுக வேட்பாளர் லட்சுமணன் முன்னிலை வகிக்கிறார்.    தாராபுரம் தொகுதியில் தமிழக பாஜக தலைவர் எல்.முருகன் முன்னிலை வகிக்கிறார். அண்ணாநகர் தொகுதியில் திமுக வேட்பாளர் எம்.கே.மோகன் முன்னிலை வகிக்கிறார். &nbsp;ஆலந்தூர் சட்டமன்ற தொகுதியில் முதல் சுற்று வாக்கு எண்ணிக்கை முடிவில் திமுக வேட்பாளர் தா.மோ.அன்பரசன் 2077 வாக்குகள் வித்தியாசத்தில் முன்னிலை வகிக்கிறார். ஓ.பி.எஸ், மு.க.ஸ்டாலின், எடப்பாடி பழனிசாமி ஆகியோர் முன்னிலை வகித்து வருகின்றனர்.&nbsp; &nbsp;","link":"https:\/\/tamil.asianetnews.com\/politics\/opportunity-for-kamal-hassan-to-go-to-the-assembly-for-the-first-time-bjp-happy--qsgo5k","image":["https:\/\/static.asianetnews.com\/images\/01f0jsjwg843xj53r28az7s7c3\/92404-jpg_760x400.jpg"],"pubdate":"Sun, 02 May 2021 09:23:45 +0530"},{"title":"திமுக  கூட்டணி தொடர்ந்து முன்னிலை.. விடாமல் விரட்டும் அதிமுக.. கோவை தெற்கில் அடித்து தூக்கும் கமல் ஹாசன்.","text":"தமிழக சட்டமன்ற தேர்தல் ஏப்ரல் 6-ஆம் தேதி நடைபெற்றது. அதிமுக, திமுக, மக்கள் நீதி மய்யம், அமமுக, நாம் தமிழர் உள்ளிட்ட கட்சிகள் தேர்தலில் போட்டியிட்டன.&nbsp;  தமிழக சட்டமன்றத் தேர்தலில் திமுக 170 தொகுதிகளில் போட்டியிட்டது. &nbsp;ஆனால் தமிழகம் முழுவதும் 187 தொகுதிகளில் உதயசூரியன் சின்னத்தில் வேட்பாளர்கள் போட்டியிட்டனர்.&nbsp;திமுக சார்பில் கூட்டணி கட்சிகளுக்கு 60 இடங்கள் ஒதுக்கீடு செய்யப்பட்டது. தமிழகத்தில் 124 தொகுதிகளில் திமுக வேட்பாளர்கள் போட்டியிட்டனர்.அதில் 13 கூட்டணிக் கட்சியினர் உதயசூரியன் சின்னத்தில் போட்டியிட்டனர், ஆக மொத்தத்தில் திமுக 187 இடங்களில் உதயசூரியன் சின்னம் போட்டியிட்டது,&nbsp;  காங்கிரஸ் கட்சிக்கு 25 தொகுதிகள், விடுதலை சிறுத்தைகள், மதிமுக, மார்க்சிஸ்ட் கம்யூனிஸ்ட், இந்திய கம்யூனிஸ்ட் ஆகிய கட்சிகளுக்கு &nbsp;தலா 6 தொகுதிகள் ஒதுக்கீடு செய்யப்பட்டது. இந்திய யூனியன் முஸ்லிம் லீக், &nbsp;கொங்கு மக்கள் தேசியக் கட்சிக்கு தலா 3 &nbsp;தொகுதிகள் ஒதுக்கப்பட்டது. அதேபோல் மனிதநேய மக்கள் கட்சிக்கு இரண்டு தொகுதிகளும், தமிழக வாழ்வுரிமைக் கட்சி, ஆதித்தமிழர் பேரவை, ஃபார்வார்ட் பிளாக் ,மக்கள் விடுதலை கட்சி ஆகியவைகளுக்கு தலா 1 தொகுதியும் ஒதுக்கப்பட்டது. இந்நிலையில்,&nbsp;சட்டமன்றத் தேர்தலுக்கான வாக்கு எண்ணிக்கை காலை 8 மணிக்கு தொடங்கியது. கொரோனா கட்டுப்பாடுகளுடன் இந்த வாக்கு எண்ணிக்கை நடைபெற்று வருகிறது. &nbsp;வழக்கம்போல முதற்கட்டமாக தபால் வாக்குகளை எண்ணும் பணி தொடங்கியுள்ள நிலையில், முதற்கட்டமாக திமுக கூட்டணி 54 தொகுதிகளிலும், அதிமுக 32 தொகுதிகளிலும் முன்னிலையில் உள்ளன. ஆனால் மொடக்குறிச்சியில் திமுக வேட்பாளர் சுப்புலட்சுமி ஜெகதீசன் பின்னடைவில் உள்ளார்.&nbsp;  சென்னை சைதாப்பேட்டை தொகுதிகள் திமுக சார்பில் போட்டியிட்ட &nbsp;மா சுப்ரமணியன் 2673 வாக்குகள் பெற்று முன்னிலையில் உள்ளார். அவரை எதிர்த்து போட்டியிட்ட சைதை துரைசாமி 1.900 வாக்குகளை பெற்று பின்னணியில் உள்ளார். அதேபோல சென்னை ஆலந்தூர் சட்டமன்ற தொகுதியில் போட்டியிட்ட திமுக வேட்பாளர் தா.மோ அன்பரசன் 5,750 வாக்குகள் பெற்று முன்னிலையில் உள்ளார். அவரை எதிர்த்து போட்டியிட்ட அதிமுக வேட்பாளர் முன்னாள் அமைச்சர் &nbsp;பா. வளர்மதி3,500 வாக்குகள் பெற்று முன்னிலையில் உள்ளார். கோவை தெற்கு சட்டமன்ற தொகுதியில் போட்டியிட்ட மக்கள் நீதி மையம் தலைவர் கமலஹாசன் 1397 வாக்குகள் பெற்று முன்னிலையில் உள்ளார். அதிமுக வேட்பாளர் மயூரா எஸ். ஜெயக்குமார் காங்கிரஸ் 1,145 வாக்குகள் பெற்று பின்னடைவில் உள்ளார்.&nbsp; &nbsp;","link":"https:\/\/tamil.asianetnews.com\/politics\/dmk-alliance-continues-to-lead-aiadmk-will-not-let-go-kamal-hassan-will-beat-coimbatore--qsgns2","image":["http:\/\/static.asianetnews.com\/images\/01dj89y0gpsq2egzqwrymex6nz\/kamal-1-jpg_760x400.jpg"],"pubdate":"Sun, 02 May 2021 09:15:39 +0530"},{"title":"எடப்பாடி பழனிசாமி தொகுதியின் நிலவரம் என்ன..? அடிச்சுத்தூக்கும் கமல்ஹாசன்..!","text":"எடப்பாடி தொகுதியில் போட்டியிடும் முதல்வர் எடப்பாடி பழனிசாமி தபால் வாக்கு எண்ணிக்கையில் முன்னிலை வகித்து வருகிறார். தமிழகத்தில் தபால் வாக்கு எண்ணிக்கையில் திமுக 44 இடங்களிலும் அதிமுக கூட்டணி 33 இடங்களிலும் முன்னிலை வகித்து வருகிறது. அமமுக 1 இடத்திலும் முன்னிலை வகிக்கிறது. கோவை தெற்கில் போட்டியிட்ட கமல்ஹாசன் முன்னிலை வகிக்கிறார்.  அதேபோல் 30 தொகுதிகளைக் கொண்ட புதுச்சேரியில் என்.ஆர்.காங்கிரஸ் கூட்டணி 5 இடங்களிலும், காங்கிரஸ் கூட்டணி 4 இடங்களிலும் முன்னிலை வகிக்கிறது. அதேபோல் அசாம் மாநிலத்தில் பாஜக கூட்டணி 29 தொகுதிகளிலும், காங்கிரஸ் கூட்டணி 18 தொகுதிகளிலும் முன்னிலை வகிக்கிறது.&nbsp;  கேரளா &nbsp;மாநிலத்தில் இடதுசாரி கூட்டணி 61, காங்கிரஸ் கூட்டணி 47, பாஜக 4 இடங்களிலும் முன்னிலை வகிக்கிறது. மே.வங்கம் மாநிலத்தில் திரிணாமூல் கூட்டணி 82 தொகுதிகளிலும், பாஜக 80 இடங்களிலும் முன்னிலை வகித்து வருகிறது.  ​","link":"https:\/\/tamil.asianetnews.com\/politics\/what-is-the-status-of-edappadi-palanisamy-constituency-kamal-haasan-to-step-down--qsgnix","image":["https:\/\/static.asianetnews.com\/images\/01f3wwtkz92v2jhrnyrtwjbf98\/samayam-tamil-jpg_760x400.jpg"],"pubdate":"Sun, 02 May 2021 09:10:10 +0530"},{"title":"10 ஆண்டுகள் ஆட்சியில் இருந்தும் அதிமுகவிற்கு எதிரான அலை இல்லை..! திமுகவிற்கு செம டஃப் ஃபைட் கொடுக்கும் அதிமுக","text":"தமிழ்நாட்டில் கடந்த ஏப்ரல் 6ம் தேதி 234 சட்டமன்ற தொகுதிகளுக்கான வாக்குப்பதிவு நடந்த நிலையில், இன்று வாக்குகள் எண்ணப்பட்டுவருகின்றன. காலை 8 மணிக்கு தொடங்கி வாக்கு எண்ணிக்கை நடைபெற்றுவருகிறது.  தேர்தலுக்கு பிந்தைய கருத்துக்கணிப்புகள் அனைத்தும் திமுக கூட்டணி குறைந்தது 180 தொகுதிகளுக்கு மேல் வெற்றி பெற்று ஆட்சியமைக்கும் என்றும், அதிமுக அதளபாதாளத்தில் இருப்பதை போலவும் முடிவுகள் வெளியிட்டன.  ஆனால் நிஜத்தில் கள நிலவரமோ அப்படியில்லை. 9 மணி நிலவரப்படி திமுக கூட்டணி 35 தொகுதிகளில் முன்னிலை வகிக்கும் நிலையில், அதிமுக கூட்டணி 31 தொகுதிகளில் முன்னிலை வகிக்கிறது.    அதிமுக கூட்டணியில் உள்ள பாஜக ஒரு தொகுதியிலும் பாமக ஒரு தொகுதியிலும் முன்னிலை வகிக்கிறது. தாராபுரம் தனி தொகுதியில் பாஜக சார்பில் போட்டியிடும் அக்கட்சியின் மாநில தலைவர் எல்.முருகன் முன்னிலை வகிக்கிறார்.  முதல்வர் எடப்பாடி பழனிசாமி, அமைச்சர்கள் எஸ்.பி.வேலுமணி, பி.தங்கமணி ஆகியோர் முறையே எடப்பாடி, தொண்டாமுத்தூர் மற்றும் குமாரபாளையம் தொகுதிகளில் முன்னிலை வகிக்கும் நிலையில், அமைச்சர் சி.விஜயபாஸ்கர், விராலிமலை தொகுதியில் பின்னடைவை சந்தித்துள்ளார். அவரை எதிர்த்து போட்டியிட்ட திமுக வேட்பாளர் பழனியப்பன் முன்னிலை வகிக்கிறார். வாக்கு வித்தியாசம் குறைவுதான் என்பதால் முடிவு எப்படியும் மாறக்கூடும்.’  திமுக எளிதாக வெற்றி பெற்றுவிடும் என்பதை போன்று தேர்தலுக்கு பிந்தைய கருத்துக்கணிப்புகள் இருந்த நிலையில், அதிமுக செம டஃப் ஃபைட் கொடுத்துவருகிறது. எனவே கடும் போட்டி நிலவுகிறது. திமுகவிற்கு வெற்றி அவ்வளவு எளிதாக இருக்காது.&nbsp;தமிழ்நாட்டில் தொடர்ந்து 10 ஆண்டுகள் ஆட்சியில் இருந்தும் அதிமுகவிற்கு எதிரான மனநிலை மக்கள் மத்தியில் இல்லை என்பது வாக்கு எண்ணிக்கையின் மூலம் தெரியவருகிறது. திமுக - அதிமுக இடையே கடும் போட்டி நிலவுகிறது. &nbsp;","link":"https:\/\/tamil.asianetnews.com\/politics\/admk-is-giving-tough-fight-to-dmk-in-tamil-nadu-even-after-10-years-in-power-qsgni0","image":["http:\/\/static.asianetnews.com\/images\/01d91bpkz4at1jxrsn4vgjbhp0\/Anbu-chezhiyan_760x400.jpg"],"pubdate":"Sun, 02 May 2021 09:09:36 +0530"},{"title":"தாராபுரத்தில் தரமான சம்பவம்... தமிழக பாஜக தலைவர் எல்.முருகன் முன்னிலை...!","text":"தமிழக சட்டமன்ற தேர்தலுக்கான வாக்கு எண்ணிக்கை சரியாக 8 மணிக்கு தொடங்கி நடைபெற்று வருகிறது. தமிழகம் முழுவதும் 75 வாக்கு எண்ணும் மையங்களில் பலத்த போலீஸ் பாதுகாப்பு வாக்கு எண்ணும் பணி தொடங்கியுள்ளது. முதலில் தபால் வாக்குகளை எண்ணும் பணி நடைபெற்று வருகிறது. அதன் பின்னர் மின்னணு இயந்திரங்களில் பதிவான வாக்குகள் எண்ணப்படும். தபால் வாக்கு எண்ணிக்கையிலேயே பெரும்பாலான தொகுதிகளில் திமுக முன்னிலை வகித்து வருகிறது.&nbsp;    தற்போதைய நிலவரப்படி வேளச்சேரி தொகுதியில் காங்கிரஸ் வேட்பாளர் ஹசன் மெளலானா, ஈரோடு மேற்கு, அண்ணாநகர், கூடலூர், உதகை, குன்னூர், ஆண்டிப்பட்டி, பெருந்துறை, திருச்சி உள்ளிட்ட 40 இடங்களில் திமுக கூட்டணியினர் முன்னிலையில் உள்ளனர். அதேபோல், அதிமுக கூட்டணியினர் கடலூர், கும்பகோணம், ஆரணி, மொடக்குறிச்சி உள்ளிட்ட 30 &nbsp;இடங்களில் முன்னிலை பெற்றுள்ளனர்.    தமிழகத்தில் அதிமுகவுடன் கூட்டணி அமைத்துள்ள பாஜக 20 இடங்களில் போட்டியிட்டுள்ளது. 20 ஆண்டுகளுக்குப் பிறகு இரட்டை இலக்கத்தில் வெற்றி பெற்று சட்டமன்றத்திற்குள் பாஜகவினரை அனுப்ப வேண்டும் என்ற தீவிர முயற்சியில் அக்கட்சியினர் ஈடுபட்டனர். இந்நிலையில் திருப்பூர் மாவட்டம் தாராபுரம் தனித்தொகுதியில் பாஜக சார்பில் களமிறங்கிய அக்கட்சியின் தமிழக தலைவர் எல்.முருகன் தொடர்ந்து முன்னிலை வகித்து வருகிறார். தபால் வாக்குகளின் படி எல்.முருகன் 4 ஆயிரத்து 218 வாக்குகளையும், &nbsp;திமுக வேட்பாளர் 3 ஆயிரத்து 421 வாக்குகளையும் பெற்றுள்ளது குறிப்பிடத்தக்கது. a","link":"https:\/\/tamil.asianetnews.com\/politics\/dharapuram-constituency-tn-bjp-leader-l-murugan-lead-qsgndd","image":["https:\/\/static.asianetnews.com\/images\/01e3f77a9n4wjbacsesvfs5025\/muru-jpg_760x400.jpg"],"pubdate":"Sun, 02 May 2021 09:06:49 +0530"},{"title":"இதைச் செய்யாவிட்டால் உங்க அக்கவுண்ட் முடக்கமா? எஸ்பிஐ முக்கிய அப்டேட்","text":"<p><strong>SBI Bank update Tamil News:<\/strong> இந்தியாவில் ஏற்பட்டுள்ள கொரோனா தொற்றின் 2ம் அலை அதிக பாதிப்பை தற்போது ஏற்படுத்தி வருகிறது. நாடு முழுவதும் உள்ள முக்கிய நகரங்களில் தொற்று பரவல் மற்றும் இறப்பு விகிதம் அதிகரித்து வருகிறது. இதனால் வங்கிகள் தங்கள் வேலை நேரத்தை குறைந்துள்ளன.&nbsp;<\/p>\n\n\n\n<p>மேலும் நாட்டின் மிகப்பெரிய பொதுத்துறை நிறுவனமான எஸ்பிஐ வங்கி அதன் வாடிக்கையாளர்களுக்கு முக்கிய அறிவிப்பு ஒன்றை வெளியிட்டுள்ளது. அதில் உங்கள் வாடிக்கையாளரை அறிந்து கொள்ளுங்கள் (KYC) விவரங்களை புதுப்பிக்க கிளைகளை பார்வையிட வங்கி இனி கேட்காது எனவும், வாடிக்கையாளர்கள் தங்களது KYC விதிமுறைகளைப் புதுப்பிக்க தேவையான விவரங்களை தபால் அல்லது பதிவு செய்யப்பட்ட மின்னஞ்சல் வழியாக அனுப்பலாம் எனவும் தெரிவித்துள்ளது.&nbsp;<\/p>\n\n\n\n<p>&#8220;பல மாநிலங்களில் கொரோனா தொற்று அதிகரித்து வருவதை கருத்தில் கொண்டு, தபால் அல்லது பதிவு செய்யப்பட்ட மின்னஞ்சல் மூலம் பெறப்பட்ட ஆவணங்களின் அடிப்படையில் KYC புதுப்பித்தல் மேற்கொள்ளப்படும் என முடிவு செய்யப்பட்டுள்ளது. KYC புதுப்பித்தலின் நோக்கத்திற்காக வாடிக்கையாளர்கள் தனிப்பட்ட முறையில் கிளையை பார்வையிட தேவையில்லை&#8221; என்று எஸ்பிஐ வங்கி அதன் ட்விட்டர் பக்கத்தில் குறிப்பிட்டுள்ளது.&nbsp;<\/p>\n\n\n\n<p>மேலும் மே 31 வரை KYC ஆவணங்கள் புதுப்பிக்கப்படாவிட்டால் கணக்குகள் முடக்கப்படாது என்றும் எஸ்பிஐ வங்கி உறுதியளித்துள்ளது.<\/p>\n\n\n\n<blockquote class=\"twitter-tweet\"><p dir=\"ltr\" lang=\"en\">Important announcement for our customers in view of the lockdowns in place in various states. <a href=\"https:\/\/twitter.com\/hashtag\/KYCUpdation?src=hash&amp;ref_src=twsrc%5Etfw\">#KYCUpdation<\/a> <a href=\"https:\/\/twitter.com\/hashtag\/KYC?src=hash&amp;ref_src=twsrc%5Etfw\">#KYC<\/a> <a href=\"https:\/\/twitter.com\/hashtag\/StayStrongIndia?src=hash&amp;ref_src=twsrc%5Etfw\">#StayStrongIndia<\/a> <a href=\"https:\/\/twitter.com\/hashtag\/SBIAapkeSaath?src=hash&amp;ref_src=twsrc%5Etfw\">#SBIAapkeSaath<\/a> <a href=\"https:\/\/twitter.com\/hashtag\/StaySafe?src=hash&amp;ref_src=twsrc%5Etfw\">#StaySafe<\/a> <a href=\"https:\/\/twitter.com\/hashtag\/StayStrong?src=hash&amp;ref_src=twsrc%5Etfw\">#StayStrong<\/a> <a href=\"https:\/\/t.co\/oOGxPcZjeF\">pic.twitter.com\/oOGxPcZjeF<\/a><\/p>— State Bank of India (@TheOfficialSBI) <a href=\"https:\/\/twitter.com\/TheOfficialSBI\/status\/1388372068685602819?ref_src=twsrc%5Etfw\">May 1, 2021<\/a><\/blockquote> \n\n\n\n<p>உங்கள் வாடிக்கையாளரை அறிந்து கொள்ளுங்கள் (KYC), வங்கிகள் தங்கள் வாடிக்கையாளர்களின் அடையாளத்தைப் பற்றிய தகவல்களைப் பெறுவதன் மூலம், வங்கி சேவைகள் தவறாகப் பயன்படுத்தப்படுவதில்லை என்பதை உறுதிசெய்கின்றன. வங்கிகள் அவ்வப்போது தங்கள் வாடிக்கையாளர்களின் KYC விவரங்களை புதுப்பிக்கின்றன.<\/p>\n\n\n\n<p>&nbsp;KYC ஆவணங்களை புதுப்பிக்க, எஸ்பிஐ வாடிக்கையாளர்கள் பின்வரும் ஆவணங்களில் ஏதேனும் ஒன்றை சமர்ப்பிக்க வேண்டும்:<\/p>\n\n\n\n<p>&nbsp;1) பாஸ்போர்ட், 2) வாக்காளரின் அடையாள அட்டை, 3) ஓட்டுநர் உரிமம், 4) ஆதார் கடிதம் \/ அட்டை, 5) நரேகா அட்டை, 6) பான் அட்டை.<\/p>\n\n\n\n<p>10 வயதிற்குட்பட்ட சிறு வாடிக்கையாளர்களுக்கு, கணக்கை இயக்கும் நபரின் அடையாள ஆவணம் (ஐடி) ஆதாரம் வங்கியில் சமர்ப்பிக்கப்பட வேண்டும். வங்கிக் கணக்கைத் தாங்களே இயக்கும் சிறுபான்மையினர், அடையாளம் அல்லது முகவரி சரிபார்ப்புக்காக KYC ஆவணங்கள் எதையும் தயாரிக்கலாம்.<\/p>\n\n\n\n<p>KYC விதிமுறைகளை பூர்த்தி செய்ய குடியேறிய இந்தியர்கள் (NRI கள்) பாஸ்போர்ட் அல்லது குடியிருப்பு விசா நகல்களை சமர்ப்பிக்கலாம். குடியிருப்பு விசா நகல்களை வெளிநாட்டு அலுவலகங்கள், நோட்டரி, இந்திய தூதரகம், நிருபர் வங்கிகளின் அதிகாரிகள், எஸ்பிஐயின் அங்கீகரிக்கப்பட்ட கிளை மூலம் கையொப்பங்கள் சரிபார்க்கப்பட வேண்டும், முன்னர் குறிப்பிட்ட கடன் வழங்குநரால் சான்றளிக்கப்பட வேண்டும்.<\/p>\n\n\n\n<p>கடந்த ஆண்டு, இந்திய ரிசர்வ் வங்கி வீடியோ அடிப்படையிலான கே.ஒய்.சி மூலம் தொலைதூர வாடிக்கையாளர்களுக்கு வங்கிகள், கடன் வழங்கும் நிறுவனங்கள் மற்றும் ஃபிண்டெக் நிறுவனங்களை அனுமதித்தது.&nbsp; ஆவணங்கள் மற்றும் KYC விவரங்களை சரிபார்க்க வாடிக்கையாளர்கள் இனி கிளைகள் அல்லது அலுவலகங்களுக்குச் செல்ல வேண்டியதில்லை.&nbsp;<\/p>\n\n\n\n<p>அடையாளத்தின் சான்றாக வாடிக்கையாளரின் நேரடி புகைப்படத்தையும் அவரது அதிகாரப்பூர்வமாக செல்லுபடியாகும் ஆவணத்தையும் பயன்படுத்த மத்திய வங்கி அனுமதித்தது. வாடிக்கையாளரின் வீடியோவை அவர்கள் நாட்டிற்குள் இருப்பதை உறுதிசெய்ய புவி-குறியிடலுக்கும் இது கட்டாயப்படுத்தப்பட்டுள்ளது.&nbsp;<\/p>\n\n\n\n<p>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற&nbsp;&nbsp;&#8221;&nbsp;(<a href=\"https:\/\/t.me\/ietamil\">https:\/\/t.me\/ietamil<\/a>)<\/p>","link":"https:\/\/tamil.indianexpress.com\/business\/sbi-bank-update-tamil-news-sbi-bank-customer-need-not-to-visit-bank-to-update-kyc-298493\/","image":["https:\/\/tamil.indianexpress.com\/wp-content\/uploads\/2021\/05\/ipl-2021-11.jpg"],"pubdate":"Sun, 02 May 2021 09:06:48 +0530"},{"title":"தமிழக சட்டமன்ற தேர்தல் முடிவுகள்.. ஆரம்பத்திலேயே அடிச்சு தூக்கும் திமுக... பின்தங்கும் அதிமுக..!","text":"தமிழகத்தில் நடைபெற்ற தேர்தலில் பதிவான வாக்குகளை எண்ணும் பணி காலை 8 மணிமுதல் தொடங்கி நடைபெற்று வருகிறது. தற்போது நிலவரப்படி திமுக கூட்டணி 22 இடங்களிலும், அதிமுக கூட்டணி 12 இடங்களிலும் முன்னிலையில் உள்ளது.  தமிழகத்தில் மொத்தமுள்ள 234 சட்டமன்ற தொகுதிகளுக்கான பொதுத்தேர்தல் மற்றும் கன்னியாகுமரி மக்களவை தொகுதி இடைத்தேர்தலுக்கான வாக்குப்பதிவு கடந்த ஏப்ரல் 6ம் தேதி ஒரே கட்டமாக நடந்தது. தமிழகத்தில் திமுக தலைமையில் காங்கிரஸ், மதிமுக, விடுதலை சிறுத்தைகள், இந்திய கம்யூனிஸ்ட், மார்க்சிஸ்ட் கம்யூனிஸ்ட், கொங்குநாடு மக்கள் தேசிய கட்சி உள்ளிட்ட கட்சிகள் ஒரு கூட்டணியாகவும், அதிமுக தலைமையில் பாஜ, பாமக, தமாகா உள்ளிட்ட கட்சிகள் ஒரு கூட்டணியாகவும், அமமுக, மக்கள் நீதி மய்யம், நாம் தமிழர் கட்சி உள்ளிட்ட கட்சிகள் என 5 அணிகள், தேர்தல் களத்தை சந்தித்தது.    அதில் திமுக, அதிமுகவுக்கு மட்டுமே நேரடி போட்டி நிலவியது. 3வது இடத்தைப் பிடிக்கத்தான் மற்ற 3 கட்சிகளும் போட்டியிட்டன. மொத்தமுள்ள 234 தொகுதியிலும் 3,998 வேட்பாளர்கள் போட்டியிட்டனர்.தமிழகத்தில் 234 தொகுதிகள் மற்றும் கன்னியாகுமரி மக்களவை தொகுதியில் பதிவான வாக்குகள் இன்று காலை சரியாக காலை 8 மணிக்கு 75 மையங்களில் எண்ணப்பட்டு வருகிறது.&nbsp;    இந்நிலையில், தற்போது, நிலவரப்படி திமுக கூட்டணி &nbsp;22 இடங்களிலும், அதிமுக கூட்டணி 12 இடங்களிலும் முன்னிலையில் உள்ளது. வேளச்சேரி தொகுதியில் காங்கிரஸ் வேட்பாளர் ஹசன் மெளலானா, ஈரோடு மேற்கு, அண்ணாநகர், கூடலூர், உதகை, குன்னூர், ஆண்டிப்பட்டி, பெருந்துறை, திருச்சி உள்ளிட்ட இடங்களில் திமுக கூட்டணியினர் முன்னிலையில் உள்ளனர். அதேபோல், அதிமுக கூட்டணியினர் கடலூர், கும்பகோணம், ஆரணி, மொடக்குறிச்சி உள்ளிட்ட 9 &nbsp;இடங்களில் முன்னிலை பெற்றுள்ளனர்.","link":"https:\/\/tamil.asianetnews.com\/politics\/tamil-nadu-assembly-election-results-dmk-lead-qsgmlg","image":["https:\/\/static.asianetnews.com\/images\/01dyammafr2cf9eg12shmr7x2y\/edappadi-palaniswami-mk-stalin-eps-pti-jpg_760x400.jpg"],"pubdate":"Sun, 02 May 2021 08:50:04 +0530"},{"title":"17 இடங்களில் திமுக முன்னிலை..! பின் தொடரும் அதிமுக..!","text":"தமிழகத்தில் தபால் வாக்கு எண்ணிக்கையில் திமுக 17 இடங்களிலும் அதிமுக கூட்டணி 12 இடங்களிலும் முன்னிலை வகித்து வருகிறது.  அதேபோல் 30 தொகுதிகளைக் கொண்ட புதுச்சேரியில் என்.ஆர்.காங்கிரஸ் கூட்டணி 5 இடங்களிலும், காங்கிரஸ் கூட்டணி 4 இடங்களிலும் முன்னிலை வகிக்கிறது.    அதேபோல் அசாம் மாநிலத்தில் பாஜக கூட்டணி 10 தொகுதிகளிலும், காங்கிரஸ் கூட்டணி 5 தொகுதிகளிலும் முன்னிலை வகிக்கிறது.&nbsp;  கேரளா &nbsp;மாநிலத்தில் இடதுசாரி கூட்டணி 29, காங்கிரஸ் கூட்டணி 27, பாஜக 3 இடங்களிலும் முன்னிலை வகிக்கிறது. மே.வங்கம் மாநிலத்தில் திரிணாமூல் கூட்டணி 42 தொகுதிகளிலும், பாஜக 42 இடங்களிலும் முன்னிலை வகித்து வருகிறது.","link":"https:\/\/tamil.asianetnews.com\/politics\/dmk-leads-in-17-places-aiadmk-to-follow--qsgmjo","image":["https:\/\/static.asianetnews.com\/images\/01f4ndjx21kfqcmj37r4yje6dj\/counting2-jpg_760x400.jpg"],"pubdate":"Sun, 02 May 2021 08:49:01 +0530"},{"title":"புதுச்சேரியில் என்.ஆர்.காங்கிரஸ் முன்னிலை... காலையிலேயே கதிகலங்கும் காங்கிரஸ்...!","text":"புதுச்சேரி சட்டமன்ற தேர்தல் வாக்கு எண்ணிக்கை சரியாக 8 மணிக்கு தொடங்கி நடைபெற்று வருகிறது. புதுச்சேரியில் உள்ள 23 தொகுதிகளுக்கு லாஸ்பேட்டையில் உள்ள தாகூர் அரசு கலைக்கல்லூரி, அரசு பெண்கள் தொழில்நுட்பக் கல்லூரி, அரசு மோதிலால் நேரு தொழில்நுட்பக் கல்லூரி, காரைக்கால் மாவட்டத்தில் உள்ள 5 தொகுதிகளுக்கு அண்ணா அரசு கலைக்கல்லூரி, மாஹே, ஏனாம் ஆகிய தொகுதிகளுக்கு அரசு மண்டல நிர்வாக அலுவலகம் ஆகிய இடங்களில் வாக்கு எண்ணிக்கை நடைபெற்று வருகிறது.&nbsp;    புதுச்சேரியில் காங்கிரஸ் 15 தொகுதிகளிலும், தி.மு.க 13 தொகுதிகளிலும், விடுதலைச் சிறுத்தைகள், கம்யூனிஸ்ட் கட்சி தலா ஒரு தொகுதியிலும் போட்டியிடுகிறது. அதேபோல, என்.ஆர்.காங்கிரஸ் 16 தொகுதிகளிலும், பா.ஜ.க 9 தொகுதிகளிலும், அ.தி.மு.க 5 தொகுதிகளிலும் போட்டியிட்டன.&nbsp;    தற்போது தபால் வாக்கு எண்ணிக்கை தீவிரமடைந்து வரும் நிலையில், என்.ஆர்.காங்கிரஸ் 5 தொகுதிகளிலும், காங்கிரஸ் 4 தொகுதிகளிலும் முன்னிலையில் இருக்கின்றன.&nbsp;","link":"https:\/\/tamil.asianetnews.com\/politics\/puducherry-vote-counting-nr-congress-bjp-alliance-lead-qsgmgm","image":["http:\/\/static.asianetnews.com\/images\/01d487xch0e72ws8edpf3krf5w\/nr-congress-in-admk-allaince_760x400.jpg"],"pubdate":"Sun, 02 May 2021 08:47:11 +0530"}]