[{"title":"உங்கள் பகுதியில் அரசின் காய்கறிகள், பழங்கள் கிடைப்பதில் சிக்கலா? உதவி எண்கள் இதோ!","text":"<p>விவசாயிகள் உற்பத்தி செய்யும், காய்கறிகள் மற்றும் பழங்களை விநியோகிப்பதற்கான அனுமதி பெறுவதிலோ அல்லது சந்தைப்படுத்துவதிலோ ஏதாவது சந்தேகங்கள் மற்றும் சிக்கல்கள் இருந்தால் விவசாயிகளுக்காகவும் காய்கறி மற்றும் பழ விற்பனையாளர்களுக்காகவும் உருவாக்கப்பட்டுள்ள பிரத்தியேக கட்டுப்பாட்டு அறைகளைத் தொடர்பு கொள்ளலாம் என்று அறிவிக்கப்பட்டிருக்கிறது. ஊரடங்கு தொடங்கும் முன்பே இப்படி ஓர் கட்டுப்பாட்டு அறை வேண்டும் என்பதை பசுமை விகடன் இதழ் சுட்டிக் காட்டி வந்தது. இந்த விஷயம் அரசின் கவனத்துக்கும் கொண்டு செல்லப்பட்டது. <\/p><p>கொரோனா இரண்டாவது அலையைக் கட்டுக்குள் கொண்டுவருவதற்கு தமிழகத்தில் வரும் 31-ம் தேதி வரை முழுமையான ஊரடங்கு அமல்படுத்தப்பட்டிருக்கிறது. இந்த ஊரடங்கு காலத்தில் பொதுமக்களுக்குத் தேவையான காய்கறிகள் பழங்களை வாகனங்கள் மூலம் வினியோகிக்க தமிழக அரசு நடவடிக்கை மேற்கொண்டுள்ளது.<\/p><figure><img src=\"https:\/\/gumlet.assettype.com\/vikatan\/2021-05\/b128facf-a002-4b4e-9e65-fc5408d5093e\/vikatan_2020_06_30361729_97ad_4383_913f_af684e1734e2_p52c.jpg\" \/><figcaption>விவசாயிகள்<\/figcaption><\/figure><p>தோட்டக்கலைத் துறை, வேளாண் மற்றும் உழவர் நலத்துறை, வேளாண் விற்பனைத்துறை உள்ளாட்சி அமைப்புகள் மற்றும் இ-வணிக நிறுவனங்கள் மூலமாகக் காய்கறிகள் மற்றும் பழங்கள் பொதுமக்களுக்குத் தங்குதடையின்றி கிடைப்பதற்கு ஏற்பாடு செய்யப்பட்டிருக்கிறது. சென்னை மாநகராட்சி பகுதியில், தினமும் 2,000 வாகனங்களிலும் பிற மாவட்டங்களில் 5,000 வாகனங்களிலும் காய்கறி மற்றும் பழங்கள் வினியோகம் செய்யப்படுகிறது.<\/p><p>விவசாயிகள், விவசாய குழுக்கள், விவசாய உற்பத்தியாளர் நிறுவனங்கள் வழியே காய்கறிகள் மற்றும் பழங்களைக் கொள்முதல் செய்து விற்பனை செய்வதற்கான வழிவகைகள் செய்யப்பட்டிருக்கின்றன. காய்கறிகளையும் பழங்களையும் ஓரிடத்திலிருந்து மற்றொரு இடத்துக்கு எடுத்துச் செல்ல அனுமதி வழங்கப்பட்டுள்ளது. இதற்கான அனுமதி பெறுவது தொடர்பாகவும் அல்லது விநியோகம் குறித்தும் விவசாயிகளுக்கு ஏதேனும் சந்தேகம் இருந்தால் அதனை நிவர்த்தி செய்வதற்காக தோட்டக்கலை துறை, வேளாண் மற்றும் உழவர் நலத்துறை, வேளாண் விற்பனைத் துறை சார்பாக பிரத்தியேக கட்டுப்பாட்டு அறைகள் தொடங்கப்பட்டுள்ளன.<\/p><p>சென்னையில் இயங்கி வரும், வேளாண் விற்பனைத்துறை கட்டுப்பாட்டு அறையினை 044 - 2225 3884 என்ற எண்ணிலும் தோட்டக்கலைத் துறை கட்டுப்பாட்டு அறையினை 1800 425 4444 என்ற எண்ணிலும் வேளாண்மைத்துறை கட்டுப்பாட்டு அறையினை 044 - 2859 4338 என்ற எண்ணையும் விவசாயிகளும் வியாபாரிகளும் தொடர்புகொள்ளலாம். (இந்த எண்கள் சரியாக செயல்படுகின்றனவா? என்பதை அறிய தொடர்பு கொண்டு பார்த்தோம். எதிர் முனையில் இருந்த அலுவலர்கள் கனிவுடன் பேசினார்கள்).<\/p><p>மேலும் அந்தந்த மாவட்டங்களைச் சேர்ந்த வேளாண் விற்பனைத்துறை துணை இயக்குநர்களையும் தோட்டக்கலைத்துறை இணை\/ துணை இயக்குநர்களையும் தொடர்புகொள்ளலாம். அவர்களுடைய தொடர்பு எண்களை கீழே உள்ள படத்தில் காணலாம்...<\/p><figure><img src=\"https:\/\/gumlet.assettype.com\/vikatan\/2021-05\/b2bd3d22-5211-4e54-9c13-73ce62598d95\/df4cdaa1_74de_4ba4_b6e4_f9535e1b0361.jpg\" \/><\/figure><figure><img src=\"https:\/\/gumlet.assettype.com\/vikatan\/2021-05\/1374d4a1-095e-47a8-8d09-fc0275dd3199\/fb859eb3_bf72_4ab1_a2c3_e3db8a1ce725.jpg\" \/><\/figure><p>இதுதொடர்பாக வேளாண் விற்பனைத்துறை மற்றும் தோட்டக்கலைத்துறை அதிகாரிகளிடம் பேசினோம், ``கடந்த ஆண்டு கொரோனா கால ஊரடங்கின்போதே இப்படியான ஹெல்ப் லைன் எண் கொடுக்கப்பட்டது. இப்போது அதனை விரிவுபடுத்தியுள்ளோம். நாளொன்றுக்குச் சராசரியாக 500 அழைப்புகள் வருகின்றனர். விவசாயிகளிடம் உள்ள விளைபொருள்களை விற்பனை செய்வதற்குத் தேவையான அனைத்து வழிகாட்டுதல்களையும் வழங்குகிறோம். பொதுமக்களும் இந்த எண்ணுக்குத் தொடர்புகொண்டு காய்கறி மற்றும் பழங்கள் விநியோகம் குறித்த சந்தேகங்களைக் கேட்டுத் தெரிந்துகொள்கின்றனர் “ என்றனர்.<\/p>","link":"https:\/\/www.vikatan.com\/government-and-politics\/agriculture\/govt-announced-helpline-numbers-to-supply-vegetable-and-fruits-in-this-lockdown","image":["https:\/\/gumlet.assettype.com\/vikatan\/2019-07\/6a399412-e6f0-462d-a255-257d9e909327\/vikatan_2019_06_0f7b575b_bcf8_4ee2_9fa7_9ab38f4bcbaa_unnamed__40__15170.jpg"],"pubdate":"Wed, 26 May 2021 14:14:39 +0000"},{"title":"`செங்கல்பட்டு தடுப்பூசி நிறுவனத்தை தமிழக அரசு எடுத்து நடத்த நடவடிக்கை'\n- அமைச்சர் மா.சுப்பிரமணியன்","text":"<p>நெல்லை மாவட்டத்தில் கொரோனா தடுப்பு நடவடிக்கைகள் குறித்து சுகாதாரத்துறை அமைச்சர் மா.சுப்பிரமணியன் ஆய்வு செய்தார். சபாநாயகர் அப்பாவு, நாடாளுமன்ற உறுப்பினர் ஞானதிரவியம், சுகாதாரத்துறை செயலாளர் ராதாகிருஷ்ணன், மாவட்ட கலெக்டர் விஷ்ணு மற்றும் அதிகாரிகள்  ஆய்வில் பங்கேற்றனர். <\/p><figure><img src=\"https:\/\/gumlet.assettype.com\/vikatan\/2021-05\/20d56073-cc32-40f9-9343-5c41f59a6f58\/minister_1.jpg\" \/><figcaption>கூடங்குளம் மருத்துவமனையில் ஆய்வு<\/figcaption><\/figure><p>கூடங்குளம் அரசு ஆரம்ப சுகாதார நிலையம், வள்ளியூர் அரசு மருத்துவமனை உள்ளிட்ட இடங்களில் ஆய்வு நடந்தது. கூடங்குளத்தில் உள்ள 130 படுக்கைகள் கொண்ட மருத்துவமனையில் <a href=\"https:\/\/www.vikatan.com\/news\/general-news\/ministers-inspection-on-covid-prevention-steps-in-nellai\">கொரோனா பாதிப்பால் சிகிச்சை<\/a>  பெற்று வருபவர்களுக்கு அளிக்கப்படும் சிகிச்சை, உணவு உள்ளிட்டவை குறித்து காணொலி வாயிலாக அமைச்சர் மா.சுப்பிரமணியன் கேட்டறிந்தார்.<\/p><p>பின்னர் செய்தியாளர்களிடம் பேசிய அவர்,``தமிழகம் முழுவதும் தடுப்பூசி போட்டுக் கொள்பவர்களின் எண்ணிக்கை நாளுக்கு நாள் உயர்ந்து வருகிறது. நேற்று ஒரே நாளில் மட்டும் தமிழகம் முழுவதும் 2,53,000 பேர் தடுப்பூசி போட்டுக் கொண்டிருக்கிறார்கள். இதுவரை தமிழகத்தில் 75 லட்சம் பேர் தடுப்பூசி செலுத்திக் கொண்டிருக்கிறார்கள். <\/p><figure><img src=\"https:\/\/gumlet.assettype.com\/vikatan\/2021-05\/c053cf6f-ade5-4d1a-be04-addc1fac0fa0\/minister_3.jpg\" \/><figcaption>செய்தியாளர்களுக்கு பேட்டியளித்த அமைச்சர்<\/figcaption><\/figure><p>18 முதல் 44 வயது உடையவர்களுக்குத் தடுப்பூசி போடுவதற்காகத் தமிழக அரசின் சார்பில் 85.47 கோடி செலவில் 25 லட்சம் டோஸ் தடுப்பூசி பெறப்பட்டுள்ளது. அதனால் கிராமப்புறங்களில் உள்ள மக்களும் தடுப்பூசி செலுத்துவதற்கான நடவடிக்கைகள் எடுக்கப்பட்டு வருகின்றன். இது தவிர, அடுத்த 6 மாதங்களில் 3.5 கோடி தடுப்பூசிகள் பெறுவதற்கான டெண்டர் நடவடிக்கைகளும் தொடங்கப்பட்டு விட்டன. இன்னும் ஆறு மாத காலத்தில் தடுப்பூசி போடாதவர்களே தமிழகத்தில் இல்லை என்ற நிலை உருவாகும்.<\/p><p>சுகாதாரத் துறையில் கடந்த பத்து வருடங்களில் இல்லாத வகையில், மருத்துவர்கள் அவர்கள் விரும்பிய இடங்களுக்கு கவுன்சிலிங் மூலம் இடமாறுதல் பெறுவதற்கு வகை செய்யப்பட்டுள்ளது. வெளிப்படையாகக் கலந்தாய்வு நடத்தி மருத்துவர்களுக்கு இடமாறுதல் அளிக்கப்பட்டு வருவதற்கு மருத்துவத் துறையினர் வரவேற்புத் தெரிவித்து வருகிறார்கள். முதுநிலை மருத்துவ மாணவர்களுக்கும் இதே முறையில் இடமாறுதல் பெற நடவடிக்கை எடுக்கப்படும். <\/p><p>கூடங்குளம் அரசு ஆரம்ப சுகாதார நிலையத்தில் ஆய்வு மேற்கொண்டபோது அங்கு ஏற்கெனவே செயல்பட்ட மகப்பேறு சேவைப் பிரிவு வேறொரு கிராமத்துக்கு மாற்றப்பட்டு விட்டதாகவும் அதனால் தங்களுக்கு மகப்பேறு சேவை தேவை என்றும் மக்கள் தெரிவித்தனர். அதனால் கூடங்குளம் மருத்துவமனையில் மகப்பேறு சேவை தொடங்க நடவடிக்கை எடுக்கப்பட்டுள்ளது.<\/p><p>கூடங்குளம் அரசு மருத்துவமனையில் தற்போது  86 பேர் <a href=\"https:\/\/www.vikatan.com\/news\/general-news\/ministers-inspection-on-covid-prevention-steps-in-nellai\">கொரோனா பாதிப்புக்கு  சிகிச்சை<\/a> பெற்று வருகிறார்கள். அந்த மருத்துவமனையில் பேரிடர் கால சிகிச்சைகள் அளிக்கப்பட்டு வருவதால் கூடுதல் படுக்கை வசதி மட்டுமல்லாமல் மருத்துவமனையிலேயே ஆக்ஸிஜன் உற்பத்தி செய்வதற்கான வசதியும் உருவாக்கப்படும். <\/p><figure><img src=\"https:\/\/gumlet.assettype.com\/vikatan\/2021-05\/a6f15a0d-f5c1-4081-9901-1128aa284097\/minister_2.jpg\" \/><figcaption>சபாநாயகர் மற்றும் சுகாதாரத்துறை செயலருடன் அமைச்சர்<\/figcaption><\/figure><p>ஒருங்கிணைந்த நெல்லை மாவட்டத்தில் செயல்பட்டு வந்த சுகாதாரத்துறை இணை இயக்குநர் அலுவலகம் தற்போது தென்காசி மாவட்டத்துக்குச் சென்றுவிட்டதால் நெல்லை மாவட்டத்தில் உள்ள வள்ளியூரில் சுகாதாரத்துறை இணை இயக்குநர் அலுவலகம் அமைக்க நடவடிக்கை எடுக்கப்படும்.<\/p><p>தமிழக முதல்வர் உத்தரவின் பேரில் கொரோனா பாதித்த மாவட்டங்களுக்கு கூடுதல் அதிகாரிகள் நியமிக்கப்பட்டு கொரோனா பரவலைக் கட்டுப்படுத்த நடவடிக்கை எடுக்கப்பட்டு வருகிறது. அரசின் தொடர் நடவடிக்கைகள், தடுப்பூசி மற்றும் தளர்வில்லா ஊரடங்கு காரணமாக நோய்த் தொற்று படிப்படியாகக் குறைந்து வருகிறது.<\/p><figure><img src=\"https:\/\/gumlet.assettype.com\/vikatan\/2021-05\/047fed78-8b62-4c63-9ec2-62d887f3b345\/minister_4.jpg\" \/><figcaption>அதிகாரிகளுக்கு ஆலோசனை வழங்கும் அமைச்சர் <\/figcaption><\/figure><p>செங்கல்பட்டில் செயல்பட்ட தடுப்பூசி தயாரிப்பு நிறுவனம் கடந்த 10 வருடங்களாக சட்டச் சிக்கல் காரணமாக மூடப்பட்டுக் கிடந்தது. அதை முதல்வர் நேரில் ஆய்வு செய்து சட்டப்  பிரச்னைகளை தீர்த்து தமிழக அரசே அதை கையில் எடுத்து மத்திய அரசின் அனுமதியுடன் தடுப்பூசி தயாரிக்க நடவடிக்கை எடுக்கப்பட்டுள்ளது. அது நிறைவேறுமானால் தமிழகத்துக்கு கூடுதல் வரப்பிரசாதமாக அமையும்” என்று அமைச்சர் மா.சுப்பிரமணியன் தெரிவித்தார்.<\/p>","link":"https:\/\/www.vikatan.com\/news\/general-news\/steps-are-on-to-run-chengalpattu-vaccine-centre-by-tamilnadu-government","image":["https:\/\/gumlet.assettype.com\/vikatan\/2021-05\/b2f9bed4-a2d7-41f7-9baf-eaef1a66478c\/minister.jpg"],"pubdate":"Wed, 26 May 2021 14:02:34 +0000"},{"title":"புதுச்சேரி: ’அனைத்து ரேஷன் கார்டுகளுக்கும் ரூ.3,000!’ கொரோனா நிதியை அறிவித்தார் முதல்வர் ரங்கசாமி","text":"<p>புதுச்சேரியின் 15-வது சட்டப்பேரவை தேர்தலில் பா.ஜ.கவுடன் கூட்டணி வைத்து தேர்தலை சந்தித்த ரங்கசாமி, கடந்த 7-ம் தேதி முதல்வராக பதவியேற்றார். அதன்பிறகு கொரோனா தொற்று காரணமாக அவர் மருத்துவமனையில் அனுமதிக்கப்பட்டதால் எம்.எல்.ஏக்கள் பதவியேற்பு தாமதானது. பா.ஜ.கவுடன் அமைச்சரவை பங்கீட்டு விவகாரத்திலும் இழுபறி நிலவுவதால் அமைச்சரவையும் பதவியேற்கவில்லை.<\/p><figure><img src=\"https:\/\/gumlet.assettype.com\/vikatan\/2019-11\/7f034487-9cf6-4bf9-9572-c3e4072f82e3\/001.JPG\" \/><figcaption>புதுச்சேரி அரசு சட்டப்பேரவை <\/figcaption><\/figure><p>சிகிச்சை முடிந்து புதுச்சேரி திரும்பிய ரங்கசாமி தற்காலிக சபாநாயகராக தங்கள் கட்சியைச் சேர்ந்த எம்.எல்.ஏ லட்சுமிநாராயணனை பரிந்துரைத்தார். அவரது பரிந்துரையின்படி ஆளுநர் தமிழிசை சௌந்தரராஜன் லட்சுமிநாராயணனுக்கு பதவிப்பிரமாணம் செய்துவைத்தார். தொடர்ந்து முதல்வர் ரங்கசாமி உள்ளிட்ட தேர்ந்தெடுக்கப்பட்ட 30 எம்.எல்.ஏக்களும், மத்திய அரசு நியமித்த 3 நியமன எம்.எல்.ஏக்களுக்கு பதவிப்பிரமாணம் செய்துவைத்தார் தற்காலிக சபாநாயகர் லட்சுமி நாராயணன்.<\/p><p>தொடர்ந்து செய்தியாளர்களுக்காக முதல்வர் ரங்கசாமி வெளியிட்ட வீடியோ செய்தியில், ``கொரோனா தொற்றின் இரண்டாவது அலையால் புதுச்சேரி மக்கள் கடுமையாக பாதிக்கப்பட்டிருக்கின்றனர். அதனைக் கட்டுப்படுத்தும் நடவடிக்கையாக ஊரடங்கு உத்தரவை அரசு அமல்படுத்தியிருக்கிறது. அதனால் மக்கள் பொருளாதார ரீதியில் எதிர்கொள்ளும் சிக்கலை தவிர்க்கும் வகையில், புதுச்சேரியைச் சேர்ந்த அனைத்து ரேஷன் கார்டுதாரர்களுக்கும் ரூ.3,000 வழங்கப்படும்.<\/p><p>Also Read: <a href=\"https:\/\/www.vikatan.com\/government-and-politics\/politics\/puducherry-cm-rangasamy-tested-corona-positive-and-admitted-in-chennai\">புதுச்சேரி: `முதல்வர் ரங்கசாமிக்கு கொரோனா பாசிட்டிவ்!’ - தொடர் காய்ச்சலால் சென்னையில் சிகிச்சை<\/a><\/p> <p>புதுச்சேரியிலுள்ள மொத்தம் 3,50,000 குடும்பத்தினருக்கு இந்த நிவாரண தொகை விரைவில் வழங்கப்படும். அதேபோல் கொரோனா தொற்றினால் உயிரிழந்தவர்களின் குடும்பத்தினருக்காக அரசு ஏற்கெனவே அறிவித்திருக்கும் நிவாரண தொகையையும் உடனடியாக வழங்குவதற்கு ஏற்பாடுகள் செய்யப்படும். மக்கள் தாங்களாகவே தங்களை பாதுகாத்துக் கொண்டால்தான் கொரோனா தொற்றில் இருந்து எளிதில் தப்பிக்க முடியும்” என்றார்.<\/p>","link":"https:\/\/www.vikatan.com\/government-and-politics\/news\/puducherry-cheif-minister-rangasamy-announces-3000-rs-as-corona-relief","image":["https:\/\/gumlet.assettype.com\/vikatan\/2021-05\/b89653e5-29d2-4d51-bb49-e609f47090de\/1622017278812.jpg"],"pubdate":"Wed, 26 May 2021 13:10:40 +0000"},{"title":"குமரி: ஒரே நாளில் 7 அடி உயர்ந்த அணை; குளங்கள் உடைப்பால் வீடுகளுக்குள் புகுந்த மழை நீர்","text":"<p>அரபிக்கடலில் ஏற்பட்ட டவ்தே புயல் காரணமாக கன்னியாகுமரி மாவட்டத்தில் 15 நாட்களுக்கு முன் மழை தொடங்கியது. இப்போது யாஸ் புயல் காரணமாகவும் தொடர்ந்து மழை பெய்து வருகிறது. நேற்று இரவு நிலவரப்படி மைலாடி பகுதியில் அதிகபட்சமாக 236.2 மி.மீ மழை பெய்தது. இரணியலில் 192 மி.மீ, கொட்டாரம் 167 மி.மீ என பெரும்பாலான இடங்களில் நூறு மி.மீட்டருக்கு மேல் மழை பெய்தது. மாவட்டம் முழுவதும் சராசரியாக 138.86 மி.மீட்டர் மழை பெய்தது. இதனால் அனைத்து குளங்களும் நிரம்பின. மணவாளக்குறிச்சி பெரிய குளத்தில் உடைப்பு ஏற்பட்டதால் பல ஏக்கர் பரப்பளவில் உள்ள வாழை மற்றும் மரச்சீனி கிழங்கு பயிர்கள் தண்ணீரில் மூழ்கின. மழையுடன் பலத்த காற்றும் வீசியதால் வாழைகள் வேரோடு சாய்ந்தன.  மேலும் பல்வேறு குளங்களில் உடைப்பு ஏற்பட்டதால் கிராமங்களுக்குள் தண்ணீர் புகுந்தது.<\/p><figure><img src=\"https:\/\/gumlet.assettype.com\/vikatan\/2021-05\/f50ab8b8-2103-4d3c-be0e-608012d682fc\/FB_IMG_1622011873000.jpg\" \/><figcaption>புத்தேரி குளம் உடைந்ததால் வடசேரி சக்திகார்டன் பகுதியில் வீடுகளுக்குள் புகுந்த வெள்ளம்<\/figcaption><\/figure><p>ஏ.வி.எம் சானலில் ஏற்பட்ட வெள்ளப்பெருக்கு காரணமாக குளச்சல், மரமடி பகுதிகளில் உள்ள வீடுகளில் தண்ணீர் புகுந்தது. குறும்பனை, இரும்பிலி பகுதியில் கனமழையால் நூறுக்கும் மேற்பட்ட வீடுகளில் வெள்ளம் புகுந்தது. ஈத்தாமொழியை அடுத்த பொழிக்கரை மீனவ கிராமத்தில் சுமார் 50 வீடுகளுக்குள் மழை நீர் புகுந்தது. மேலும் அந்த பகுதியில் உள்ள ரேஷன் கடைக்குள் தண்ணீர் புகுந்தால் உணவு பொருட்கள் சேதமடைந்தன. புத்தேரி குளத்தில் ஏற்பட்ட உடைப்பு காரணமாக நாகர்கோவில் மாநகரத்தின் வடசேரி சக்தி கார்டன் பகுதியில் உள்ள குடியிருப்புக்களில் தண்ணீர் புகுந்தது.<\/p><p>நேற்று இரவு முழுவதும் கொட்டித்தீர்த்த மழையால் 8-க்கும் மேற்பட்ட வீடுகள் உடைந்து விழுந்தன. நூற்றுக்கணக்கான வீடுகளுக்குள் தண்ணீர் புகுந்தது. இதனால் பொதுமக்கள் அவதியடைந்தனர். பல இடங்களில் மின்கம்பங்கள் சாய்ந்தன. இதனால் மாவட்டத்தில் பெரும்பாலான இடங்களில் நேற்று இரவில் இருந்தே மின்சாரம் இல்லாத நிலை ஏற்பட்டுள்ளது. பல இடங்களில் மின்சார இணைப்புகள் சரியாக இன்னும் இரண்டு மூன்று நாட்கள் ஆகும் என கூறப்படுகிறது.<\/p><figure><img src=\"https:\/\/gumlet.assettype.com\/vikatan\/2021-05\/d0f55bca-76ef-4b89-94e5-6a553e904370\/IMG_20210526_WA0000.jpg\" \/><figcaption>வீடுகளுக்குள் புகுந்த தண்ணீர்<\/figcaption><\/figure><p>48 அடி கொள்ளளவு கொண்ட பேச்சிப்பாறை அணையின் தண்ணீர் மட்டம் 44.95 அடியாக உயர்ந்துள்ளது. அணைக்கு தண்ணீர் வரத்து வினாடிக்கு 20 ஆயிரம் கன அடியாக உள்ளது. வினாடிக்கு 11300 கன அடி தண்ணீர் வெளியேற்றப்பட்டு வருகிறது. 77 அடி கொள்ளளவு கொண்ட பெருஞ்சாணி அணை 70.50 அடி தண்ணீர் நிரம்பியுள்ளது. அணைக்கு 6525 கன அடி தண்ணீர் வந்துகொண்டிருக்கிறது. மேலும் சிற்றார் -1 மற்றும் சிற்றார் -2  அணைகளிலும் தண்ணீர் வரத்து அதிகரித்துள்ளதால் இதனால் தாமிரபரணி ஆற்றிலும், திற்பரப்பு அருவியிலும் வெள்ளப்பெருக்கு ஏற்பட்டுள்ளது.<\/p><p>நாகர்கோவில் மாநகரத்துக்கு தண்ணீர் வழங்கும் முக்கடல் அணை மொத்தம் 25 அடி கொள்ளளவு கொண்டது. நேற்றைய நிலவரப்படி அணையில் தண்ணீர் 15.8 அடியாக இருந்து. நேற்று இரவு பெய்த கனமழையால் இன்று 23 அடியாக தண்ணீர் மட்டம் உயர்ந்துள்ளது. சுமார் 7 அடிக்கு மேல் ஒரே இரவில் தண்ணீர் உயர்ந்துள்ளது. கன்னியாகுமரி மாவட்டத்தில் கடந்த 15 நாட்களுக்கும் மேலாக மழை வெளுத்து வாங்குவதால் மக்களின் இயல்பு வாழ்க்கை பாதிப்படைந்துள்ளது.<\/p>","link":"https:\/\/www.vikatan.com\/news\/general-news\/heavy-rain-in-kannyakumari-due-to-yaas-cylone","image":["https:\/\/gumlet.assettype.com\/vikatan\/2021-05\/7f5e125d-eba5-4a40-8867-da3e17bf5062\/IMG_20210526_WA0008.jpg"],"pubdate":"Wed, 26 May 2021 11:45:35 +0000"},{"title":"`மோடி பதவியேற்ற மே 26 எங்களுக்கு கறுப்பு தினம்!' - வீடுகளில் கறுப்புக்கொடி ஏற்றிய விவசாயிகள்","text":"<p>`இந்திய விவசாயிகளுக்கு விரோதமாக மத்திய அரசு கொண்டு வந்துள்ள மூன்று வேளாண் சட்டங்களைத் திரும்பப் பெற வேண்டும், விவசாய விளைபொருளுக்கு குறைந்தபட்ச ஆதார விலை நிர்ணயம் மற்றும் அரசு கொள்முதலுக்கு உத்தரவாதம் அளிக்க வேண்டும், மின்சார திருத்த சட்டத்தைக் கைவிட வேண்டும்' உள்ளிட்ட கோரிக்கைகளை வலியுறுத்தி டெல்லியில் நடைபெற்று வரும் விவசாயிகள் போராட்டம் தொடங்கி இன்றுடன் 6 மாதங்கள் நிறைவடைகிறது. பிரதமர் நரேந்திர மோடி தலைமையிலான பாரதிய ஜனதா அரசு, இன்றுடன் ஏழாவது ஆண்டு நிறைவுற்று, எட்டாவது ஆண்டியில் அடியெடுத்து வைக்கிறது. இதை இந்தியா முழுவதும் உள்ள விவசாயிகள் கறுப்பு தினமாகக் கடைப்பிடிக்க வேண்டும் எனக் கண்டித்தும், இதைக் கறுப்பு தினமாகக் கடைப்பிடிக்க வேண்டும் என இந்திய விவசாயிகள் முன்னணி (சம்யுக்தா கிசான் மோச்சா]) அழைப்பு விடுத்திருந்தது. இதையடுத்து, இன்று தமிழ்நாட்டில் அனைத்து மாவட்டங்களிலும் விவசாயிகள் தங்களது விளைநிலம் மற்றும் வீடுகளில் கறுப்புக்கொடி ஏற்றி, கறுப்பு தினமாகக் கடைப்பிடித்து வருகின்றனர்.<\/p><figure><img src=\"https:\/\/gumlet.assettype.com\/vikatan\/2021-05\/b34af00f-7689-4fb2-982a-6f0d8af24b44\/IMG_20210526_115724.jpg\" \/><figcaption>கறுப்புக் கொடியுடன் விவசாயிகள்<\/figcaption><\/figure><p>மத்திய அரசு கடந்த ஆண்டு, விவசாய விளைபொருள்கள் ஊக்குவிப்புச் சட்டம், பண்ணை உறுதியளிப்பு சேவைச் சட்டம், அத்தியாவசியப் பண்டங்கள் திருத்தச் சட்டம் ஆகிய மூன்று சட்டங்களை நடைமுறைப்படுத்தியது. இந்த மூன்று சட்டங்களும்  தங்களை வஞ்சிக்கக்கூடியது எனவும் கார்ப்பரேட் நிறுவனங்களின் நலன்களுக்காகவே இச்சட்டங்கள் கொண்டு வரப்பட்டுள்ளதாகவும் நாடு முழுவதும் விவசாயிகள் மத்தியில் கடுமையான எதிர்ப்புகள் கிளம்பின. இந்த மூன்று சட்டங்களையும் உடனடியாகக் கைவிடக்கோரி பஞ்சாப், ஹரியானா, ராஜஸ்தான் உள்ளிட்ட மாநிலங்களைச் சேர்ந்த லட்சக்கணக்கான விவசாயிகள் தலைநகர் டெல்லியில், கடந்த ஆண்டு நவம்பர் 26-ம் தேதி போராட்டத்தைத் தொடங்கினர். கடும் குளிர், கனமழை, சுட்டெரிக்கும் வெயிலிலும் இவர்களது போராட்டம் தொடர்ந்துகொண்டே இருக்கிறது.<\/p><p>இதில் ஏராளமான விவசாயிகள் தங்களது உயிரைத் தியாகம் செய்துள்ளார்கள். ஆனால் மத்திய அரசு, விவசாயிகளைப் பற்றிக் கொஞ்சமும் கவலைப்படவில்லை. பிரதமர் நரேந்திர மோடி கல்நெஞ்சு கொண்டவராக, பிடிவாதமாக இருந்துகொண்டு, இந்த மூன்று சட்டங்களையும் வாபஸ் வாங்க மறுக்கிறார். இந்நிலையில்தான் பிரதமர் மோடி அரசு மத்தியில் பதவியேற்று, இன்றுடன் ஏழு ஆண்டுகள் நிறைவடைகிறது. எட்டாம் ஆண்டில் அடியெடுத்து வைக்கிறது. டெல்லியில் கடும் இன்னல்களோடு நீண்ட நாள்களாகத் தொடரும் விவசாயிகள் போராட்டம் இன்றுடன் ஆறு மாதம் நிறைவடைகிறது. இதைக் கறுப்பு தினமாகக் கடைப்பிடித்து, தமிழ்நாட்டில் உள்ள பல்வேறு விவசாயிகள் சங்கங்களின் நிர்வாகிகள் தங்களது விளைநிலங்கள் மற்றும் வீடுகளில் கறுப்புக் கொடி ஏந்தினர். <\/p><p>இதுகுறித்து நம்மிடம் பேசிய தஞ்சை மாவட்ட காவிரி விவசாயிகள் பாதுகாப்புச் சங்கத்தின் செயலாளர் சுவாமிமலை சுந்தர விமல்நாதன், ``இதுவரை உலக வரலாற்றுல வேற எங்கயுமே இப்படி ஒரு நீண்ட நெடிய போராட்டம் நடந்திருக்காது. லட்சக்கணக்கான விவசாயிகள் தங்களோட உயிரைப் பணயம் வச்சு, பல மாதங்களாகப் போராட்டக் களத்திலேயே இருக்காங்க. <\/p><figure><img src=\"https:\/\/gumlet.assettype.com\/vikatan\/2020-10\/088cdc14-1fdd-42b9-a9f0-612b889344e1\/vimal_nathan.jpg\" \/><figcaption>சுவாமிமலை சுந்தர விமல்நாதன்<\/figcaption><\/figure><p>இது மிகப் பெரிய தியாகம். கொட்டும் பணி, கடுமையான வெயில், மழை... இதையெல்லாம் விட கொரோனா பேராபத்துக் காலத்துலயும் போராட்டத்தைத் தொடர்ந்துகிட்டு இருக்காங்க. இது மிகப்பெரிய அர்ப்பணிப்பு. ஆனால், பிரதமர் நரேந்திர மோடி, கொஞ்சம் கூட கண்ணியம் இல்லாமல், டெல்லியில் போராடுபவர்கள் உண்மையான விவசாயிகள் அல்ல. இவங்க எல்லாரும் இடைத்தரகர்கள்னு சொல்லி விவசாயிகளை கொச்சைப்படுத்துறார். இந்தப் போராட்டத்துல இதுவரைக்கு 300 விவசாயிகள் உயிர்த் தியாகம் செஞ்சிருக்காங்க. இடைத்தரகர்களா இப்படி உயிர்த் தியாகம் செய்வாங்க. பிரதமர் நரேந்திர மோடிக்கு கொஞ்சம்கூட விவசாயிகள் மேல ஈவு இரக்கமில்லை. இவர் தலைமையிலான மத்திய அரசு, இன்னைக்கு எட்டாவது வருஷத்துல அடியெடுத்து வைக்குது. இவர் இந்திய பிரதமராகப் பதவியேத்த மே 26-ம் தேதி விவாயிகளுக்கு கறுப்பு தினம்’’ எனக் கடுமையாகச் சாடினார்.<\/p>","link":"https:\/\/www.vikatan.com\/government-and-politics\/agriculture\/tn-farmers-showed-their-solidarity-to-delhi-farmers-protest-by-hoisting-black-flags","image":["https:\/\/gumlet.assettype.com\/vikatan\/2021-05\/3d2d01d4-552c-4621-99f4-7103238e4bad\/IMG_20210526_115807.jpg"],"pubdate":"Wed, 26 May 2021 09:27:02 +0000"},{"title":"தஞ்சாவூர் :'கொரோனா வார்டுகாக தனது சொகுசு பேருந்தை வழங்கிய 'டிராவல்ஸ்' உரிமையாளர்!'","text":"<p>கும்பகோணத்தில் 'ரதிமீனா டிராவல்ஸ்' என்ற பெயரில் தமிழகத்தின் முக்கிய நகரங்களுக்கு தனியார் பேருந்துகளை இயக்கி வருபவர் பி.ஏ.சேகர்.லாரி பார்சல் சர்வீஸையும் நடத்தி வருகிறார். இவர்களிடம் சுமார் 50க்கும் மேற்பட்ட பேருந்துகள் உள்ளது. இந்நிலையில் கொரோனா பரவலின் இரண்டாவது அலை வேகமெடுத்துள்ளதால் தொற்று பாதிக்கப்பட்டவர்களின் எண்ணிக்கை நாளுக்கு நாள் அதிகரித்து வருகிறது.இதனால் அரசு மருத்துவமனைகளுக்கு  சிகிச்சைக்காக செல்பவர்களின் எண்ணிக்கை கூடியுள்ளது.இதையடுத்து ஆக்சிஜன் மற்றும் நார்மல் பெட்டுகளுக்கு பற்றாக்குறை ஏற்பட்டது.கொரோனா தொற்றால் பாதிக்கப்பட்டவர்கள் மருத்துவமனைகளில் படுக்கைகள் இல்லாததால் சிகிச்சைக்கு சேர்வதற்காக  மணிக்கணக்கில் காத்திருக்க வேண்டிய சூல்நிலை  நிலவியது.<\/p><figure><img src=\"https:\/\/gumlet.assettype.com\/vikatan\/2021-05\/71677ec4-744a-4be6-b161-6ea40fb0062b\/d6b6441d_175b_4ead_87c3_51c966652c00.jpg\" \/><figcaption>கொரோனா தடுப்பு பணிக்காக கொடுக்கப்பட்ட பேருந்து<\/figcaption><\/figure><p>கொரோனா குறித்த பல்வேறு தடுப்பு பணிகளை தமிழக அரசு முழுவீச்சில் மேற்கொண்டு வருகிறது.இக்கட்டான இந்த சூழ் நிலையில் தன்னார்வலர்களும் தங்களால் முடிந்த உதவிகளை செய்து வருகின்றனர்.இந்நிலையில் ரதிமீனா டிராவல்ஸ் உரிமையாளர் சேகர் படுக்கை வசதி கொண்ட தனது ஒரு பேருந்தை கொரோனா தொற்றால் பாதிக்கப்பட்டவர்களின் சிகிச்சைக்கு பயன்படுத்துவதற்காக கும்பகோணம் எம்.எல்.ஏ சாக்கோட்டை அன்பழகன் மூலம் தஞ்சாவூர் மருத்துவக் கல்லூரி மருத்துவமனைக்கு வழங்கியுள்ளார்.<\/p><p>இது குறித்து சேகரிடம் பேசினோம்,\"கொரோனா தொற்று பாதிக்கப்பட்டவர்களின் எண்ணிக்கை அதிகரித்து வரும் சூழலில் தஞ்சாவூர் மாவட்டத்தில் அரசு மருத்துவமனைகளில் பெட்டுகளுக்கு பற்றாக்குறை  நிலவும் நிலை இருப்பதாக அறிந்தேன்.இதனை போக்கும் விதமாக பல்வேறு முன்னெச்சரிக்கை  நடவடிக்கையினை மாவட்ட நிர்வாகம் எடுத்து வருகிறது. நான் எங்க நிறுவனத்திற்கு சொந்தமான படுக்கை வசதி கொண்ட பேருந்தை கொரோனா சிகிச்சை வார்டாக மாற்றி பாதிக்கப்பட்டவர்களுக்கு சிகிச்சையளிக்க பயன்படுத்தி கொள்வதற்காக மாவட்ட நிர்வாகத்திடம் ஒப்படைத்திருக்கிறோம்.\"<\/p><figure><img src=\"https:\/\/gumlet.assettype.com\/vikatan\/2021-05\/97a5c54e-572f-45cc-a7f8-1ce58f5bc215\/70ca75b2_debc_4860_bb21_9cfd6188854d.jpg\" \/><figcaption>பேருந்துக்குள் கலெக்டர்<\/figcaption><\/figure><p>அந்த பேருந்தில் ஆக்சிஜன் வசதியினை ஏற்படுத்தி 10 படுக்கைகளில் கொரோனா பாதிக்கப்பட்டவர்களுக்கு சிகிச்சையளிப்பதற்கான ஏற்பட்டை கலெக்டர் கோவிந்தராவ் உத்தரவில் செயல்முறை படுத்தப்பட்டுவருகிறது.கலெக்டர் சாரிடம் மேலும் பேருந்துகள் தேவை என்றால் சொல்லுங்கள் தருகிறோம் எனவும் கூறினோம். இதைகேட்ட கலெக்டர் கோவிந்தராவ் எங்களை பாராட்டியதுடன் இதனை நடைமுறைப் படுத்தி பார்த்த பிறகு பெற்று கொள்கிறோம் எனவும்  கூறியிருக்கிறார்.<\/p><p>அரசு விருப்பப்பட்டால் பல அரசு மருத்துவமனைகளுக்கு எங்களிடம் உள்ள பேருந்தை கொரோனா தொற்றின் தீவிரம் குறையும் வரை பயன்படுத்தி கொள்ள தருவதற்கு தயாராக இருக்கிறோம்.துயரமான இந்த  சூழலிருந்து அனைவரும் விடுபட வேண்டும் அதற்காக என்னால் முடிந்த உதவியை செய்ய நெனச்சு எங்களோட பஸ்ஸை கொடுத்துள்ளேன் என்றார்.<\/p>","link":"https:\/\/www.vikatan.com\/news\/tamilnadu\/travels-donated-their-corporate-bus-to-corona-medical-ward","image":["https:\/\/gumlet.assettype.com\/vikatan\/2021-05\/2a04836e-67e5-4af0-ad76-95d1bbcb5193\/030fba14_ae7b_4712_8294_a33d34113dbe.jpg"],"pubdate":"Wed, 26 May 2021 08:42:02 +0000"},{"title":"புதுச்சேரி: ’33 சட்டமன்ற உறுப்பினர்கள் பதவியேற்பு!’ முடிவுக்கு வந்தது மூன்று வார இழுபறி!","text":"<p>புதுச்சேரி மாநிலத்தின் 15-வது சட்டப்பேரவைக்கு ஏப்ரல் 26-ம் தேதி பொதுத் தேர்தல் நடைப்பெற்ற நிலையில், அதன் முடிவுகள் மே 2-ம் தேதி வெளியானது. தேசிய ஜனநாயகக் கூட்டணியில் 16 தொகுதிகளில் போட்டியிட்ட என்.ஆர்.காங்கிரஸ் 10 தொகுதிகளிலும், 9 தொகுதிகளில் போட்டியிட்ட பா.ஜ.க 6 இடங்களிலும் வெற்றிபெற்றது. ஆட்சி அமைப்பதற்கான பெரும்பான்மையை பெற்றதால் 16 எம்.எல்.ஏக்களின் ஆதரவு கடிதத்தை துணைநிலை ஆளுநர் தமிழிசை சௌந்தரராஜனிடம் கொடுத்தார் ரங்கசாமி.<\/p><figure><img src=\"https:\/\/gumlet.assettype.com\/vikatan\/2019-11\/7f034487-9cf6-4bf9-9572-c3e4072f82e3\/001.JPG\" \/><figcaption>புதுச்சேரி அரசு சட்டப்பேரவை கட்டிடம்<\/figcaption><\/figure><p>அதையடுத்து துணை முதல்வர், சபாநாயகர் பதவிகளுடன் அமைச்சர் பதவியையும் கேட்டு ரங்கசாமிக்கு அழுத்தம் கொடுத்தது பா.ஜ.க. ஆனால் துணை முதல்வர் பதவியையும், சபாநாயகர் பதவியையும் பா.ஜ.கவுக்கு கொடுக்க விரும்பாத முதல்வர் ரங்கசாமி மௌனமாகவே இருந்தார். இருதரப்புக்கும் பேச்சு வார்த்தை முடிவுக்கு வராததால், மே 7-ம் தேதி ரங்கசாமி மட்டும் முதல்வராக பதவியேற்றுக் கொண்டார். தேர்ந்தெடுக்கப்பட்ட எம்.எல்.ஏக்கள் கூட பதவியேற்க முடியாத நிலை ஏற்பட்டது.<\/p><p>புதுச்சேரியில் கொரோனா பெருந்தொற்று கோரத்தாண்டவம் ஆடிவரும் நேரத்தில், மக்கள் பிரதிநிதிகளின் பதவியேற்பும் தாமதமானதால் அதிருப்தியடைந்தனர் மக்கள். இதற்கிடையில் முதல்வர் ரங்கசாமிக்கு கொரோனா தொற்று ஏற்பட்டு மருத்துவமனையில் அனுமதிக்கப்பட, தேர்ந்தெடுக்கப்பட்ட அரசு செயல்பட முடியாத சூழல் ஏற்பட்டது. <\/p> <figure><img src=\"https:\/\/gumlet.assettype.com\/vikatan\/2019-05\/94657dc2-500c-44e8-9f8c-4fae1e92b358\/124828_thumb.jpg\" \/><figcaption> முதல்வர் ரங்கசாமி<\/figcaption><\/figure><p>அந்த நேரத்தில் தங்கள் கட்சியைச் சேர்ந்த மூன்று பேரை மத்திய பா.ஜ.க அரசு நியமன எம்.எல்.ஏக்களாக நியமித்து அறிவிப்பு வெளியிட, கொதித்துப் போனார்கள் மக்களும், அரசியல் கட்சிகளும். அதனால் ’மக்களின் உயிர்களைவிட பதவிகளைப் பெறுவதில்தான் குறியாக இருக்கிறார்கள்’ என்று கடுமையான விமர்சனத்துக்குள்ளானது பா.ஜ.க.<\/p><p>தொடர்ந்து சிகிச்சை முடிந்து குணமடைந்துவிட்ட முதல்வர் ரங்கசாமி, தங்கள் கட்சியின் எம்.எல்.ஏவான லட்சுமி நாராயணனுக்கு தற்காலிக சபாநாயகராக பதவிப்பிரமாணம் செய்து வைக்கும்படி ஆளுநர் தமிழை சௌந்தரராஜனுக்கு பரிந்துரை செய்தார். அதனடிப்படையில் இன்று துணைநிலை ஆளுநர் மாளிகையில் எளிமையாக நடைபெற்ற விழாவில், லட்சுமி நாராயணனுக்கு தற்காலிக சபாநாயகராக பதவிப்பிரமாணம் செய்து வைத்தார் தமிழிசை சௌந்தரராஜன்.<\/p><p>Also Read: <a href=\"https:\/\/www.vikatan.com\/government-and-politics\/politics\/what-was-bjps-role-in-puducherry-politics-in-2021\">புதுச்சேரி: காங்கிரஸ் ஆட்சிக் கவிழ்ப்பு முதல் ரங்கசாமி பதவியேற்பு வரை! - பா.ஜ.க-வின் ரோல் என்ன?<\/a><\/p><p>அதனைத் தொடர்ந்து புதுச்சேரி சட்டப்பேரவைக்கு வந்த தற்காலிக சபாநாயகர் லட்சுமி நாராயணன், தேர்ந்தெடுக்கப்பட்ட 30 எம்.எல்.ஏக்களுக்கும், மத்திய அரசு நியமித்த 3 நியமன எம்.எல்.ஏக்களுக்கும் பதவிப்பிரமாணம் செய்து வைத்தார். ஆனாலும் பா.ஜ.கவுக்கும், என்.ஆர்.காங்கிரஸுக்கும் இடையேயான அமைச்சர்கள் பங்கீடு இன்னும் முடிவடையாததால், பொதுமக்கள் மத்தியில் அமைச்சரவை எப்போது செயல்படத் துவங்கும் என்ற கேள்வி எழுந்திருக்கிறது.<\/p>","link":"https:\/\/www.vikatan.com\/government-and-politics\/politics\/newly-elected-puducherry-mlas-to-be-sworn-in-today","image":["https:\/\/gumlet.assettype.com\/vikatan\/2021-05\/0f56573b-0aef-484f-9c41-2604097abf96\/1622003712579.jpg"],"pubdate":"Wed, 26 May 2021 07:53:21 +0000"},{"title":"தேனி: முகக்கவசம் அணியாமல் வந்த போலீஸ்; அபராதம் விதித்த எஸ்.பி!","text":"<p>தமிழகத்தில் கொரோனா தொற்றின் இரண்டாவது அலையால் கொரோனா தொற்றால் பாதிக்கப்பட்டவர்களின் எண்ணிக்கையும், இறப்பு எண்ணிக்கையும் அதிகரித்துக் கொண்டே வருகிறது. இத்தொற்றைக் கட்டுப்படுத்த மத்திய, மாநில அரசுகள் பல்வேறு நடவடிக்கைகளை எடுத்து வருகிறது. தமிழகத்தில் ஏற்கெனவே கடந்த சில நாட்களாக முழு ஊரடங்கு அமல் படுத்தப்பட்ட நிலையில், கடந்த 24-ம் தேதி முதல் ஒரு வாரத்திற்கு தளர்வுகளில்லா முழு ஊரடங்கு அமல்படுத்தப்பட்டுள்ளது. இந்நிலையில், மிக அத்தியாவசியத் தேவைகள் தவிர பொதுமக்கள் யாரும் வெளியே வர வேண்டாம் என காவல்துறையினரும் அறிவித்துள்ளனர். தமிழகம் முழுவதும் போலீஸார் தீவிர கண்காணிப்பு பணியில் ஈடுபட்டுள்ளனர். <\/p><figure><img src=\"https:\/\/gumlet.assettype.com\/vikatan\/2021-05\/43e6d764-b3a5-466a-b872-66e4ba27b6f8\/theni_3.jpg\" \/><figcaption>பைக்கை பறிமுதல் செய்து ஓட்டிச் சென்ற போலீஸ்<\/figcaption><\/figure><p>விதியை மீறி தேவையில்லாமல் சுற்றித் திரிந்தவர்களுக்கும், மாஸ்க் அணியாதவர்களுக்கும் போலீஸார் கடுமையாக எச்சரித்தும், அபராதம் விதித்தும் வருகின்றனர். திருமணம், இறப்பு, மருத்துவம் உள்ளிட்ட காரணங்களுக்காக வெளி மாவட்டங்களுக்குச் செல்பவர்கள் உரிய இ-பதிவு சான்றிதழ் இருந்தால் மட்டுமே அனுமதிக்கின்றனர். தேனியில் ஆயுதப்படை போலீஸார் ஒருவர், மாஸ்க் அணியாமல் பைக்கில் சென்றதால், அவருக்கு அபராதம் விதித்து உத்தரவிட்டுள்ளார் தேனி எஸ்.பி., சாய்சரண் தேஜஸ்வி.<\/p><p>தேனி, அரண்மனைப்புதூர் விலக்கு அருகில் போலீஸார் வாகனத் தணிக்கையில் ஈடுப்பட்டனர். அப்போது அங்கு வந்த மாவட்ட காவல் கண்காணிப்பாளர் சாய்சரண் தேஜஸ்வி வாகனத் தணிக்கைப் பணிகளை ஆய்வுசெய்து கொண்டிருந்தார். அப்போது, தேனி சாலையை நோக்கி வந்த பைக்கை போலீஸார் நிறுத்தினர். பைக்கை ஓட்டி வந்தவர் ஹெல்மெட் அணிந்திருந்தார். ஆனால், மாஸ்க் அணியவில்லை. ”ஏன் மாஸ்க் போடலை?” என போலீஸார் கேட்க, “சார் நான் போலீஸ் ரஞ்சித்குமார்.என்னோட மாஸ்க்க்கில் கயிறு அறுந்திருந்ததால் போடவில்லை” என்றார் அந்த நபர். அங்கிருந்த எஸ்.பி., “கயிறு அறுந்தா என்ன? போலீஸ்னா மாஸ்க் போடக்கூடாதா? மக்கள் மத்தியில முன் மாதிரியா இருக்க வேண்டிய நம்ம டிபார்ட்மென்ட் ஆளே இப்படி இருந்தா எப்படி? அவரவர் பாதுகாப்பிற்காகத்தானே மாஸ்க் போடச் சொல்றாங்க?” எனக் கேட்டுள்ளார் சாய்சரண் தேஜஸ்வி. <\/p><figure><img src=\"https:\/\/gumlet.assettype.com\/vikatan\/2021-05\/e190dd05-2cc1-4b36-ba67-2097448305de\/theni.jpg\" \/><figcaption>போலீஸ் ரஞ்சித்தை அழைத்துச் செல்லும் மற்றொரு போலீஸ்<\/figcaption><\/figure><p>அத்துடன், அபராதம் விதித்ததுடன் பைக்கை பறிமுதல் செய்யவும் உத்தரவிட்டுள்ளார். உடனே, ஆயுதப்படை காவலரிடம் மாஸ்க் அணியாததற்காகவும், ஊரடங்கு விதியை மீறியதற்காகவும் ரூ.2,000 அபராதமாக வசூலிக்கப்பட்டது. போலீஸ் ரஞ்சித், எஸ்.பி., ஆயுதப்படையில் போலீஸாகப் பணிபுரிந்து வருகிறார். ”மாஸ் போடாம யாரு வந்தாலும் அபராதம் போடங்க” எனச் சொல்லி விட்டுக் கிளம்பினார் எஸ்.பி. போலீஸாருக்கு அபராதம் விதித்த சம்பவம் போலீஸார் மத்தியில் பரபரப்பை ஏற்படுத்தியுள்ளது.<\/p>","link":"https:\/\/www.vikatan.com\/news\/tamilnadu\/theni-sp-who-fined-the-police-for-not-wearing-the-mask","image":["https:\/\/gumlet.assettype.com\/vikatan\/2021-05\/c93ba0bc-cf29-407a-a8fa-6c5ac61b5bd9\/theni_4.jpg"],"pubdate":"Wed, 26 May 2021 06:31:07 +0000"},{"title":"'14 நாளில் நிறைவேற்றப்பட்ட வாக்குறுதி; ஸ்டெர்லைட் துப்பாக்கிச்சூட்டில் பாதித்தவர்கள் சொல்வதென்ன?'","text":"<p>தூத்துக்குடி துப்பாக்கிச்சூடு சம்பவத்தில் 13 பேர் உயிர்த்தியாகம் செய்து கடந்த மே 22-ம் தேதியுடன் மூன்று ஆண்டுகள் கடந்துவிட்டது. ”துப்பாக்கிச்சூட்டில் உயிரிழந்தவர்களின் குடும்பத்திற்கு 20 லட்ச ரூபாய் இழப்பீட்டுத் தொகையுடன் கருணை அடிப்படையில் அரசு வேலையும், பலத்த காயமடைந்தவர்களுக்கு அரசு வேலையும் வழங்கப்படும்” என முன்னாள் முதல்வர் எடப்பாடி பழனிசாமி அப்போது கூறியிருந்தார். உயிரிழந்தவர்களின் உடல்களை ஒப்படைக்கும்போதே இழப்பீட்டுத் தொகைக்கான காசோலை வழங்கப்பட்டது. இதில், உயிரிழந்த சண்முகத்தின் பெற்றோர், ’அரசின் இழப்பீட்டுத் தொகையோ, அரசு வேலையோ வேண்டாம்’ எனக் கூறிவிட்டனர். கடந்த 27.10.18-ல் துப்பாக்கிச்சூட்டில் உயிரிழந்த 10 பேரின் குடும்பங்களில் ஒருவர், பலத்த காயமடந்த 5 பேர், பலத்த காயமடைந்தவர்களின் 4 வாரிசுதாரர்கள் என 19 பேருக்கு அரசு வேலைக்கான பணி நியமன ஆணைகளை எடப்பாடி பழனிசாமி வழங்கினார். <\/p><figure><img src=\"https:\/\/gumlet.assettype.com\/vikatan\/2021-05\/6e612d2e-4215-4149-ac63-81c237fc6a08\/sterlite_death.jpg\" \/><figcaption>துப்பாக்கிச்சூட்டில் உயிரிழந்தவர்கள்<\/figcaption><\/figure><p>இதில், 17 பேருக்கு வருவாய் மற்றும் பேரிடர் மேலாண்மைத்துறையில் கிராம உதவியாளர் பணியிடமும், 2 பேருக்கு சமூக நலம் மற்றும் சத்துணவு திட்டத்துறையில் சமையலர் பணியிடமும் வழங்கப்பட்டது. உயிரிழந்த கிளாட்சன், அந்தோணி செல்வராஜ் ஆகிய இருவரின் வாரிசுதாரர்களுக்கு, அந்நாளில் அரசுப்பணி ஒதுக்கிட போதிய (18 வயது) வயது நிரம்பவில்லை என்பதால், பின்னர் பணி வழங்கப்படும் எனத் தெரிவிக்கப்பட்டு கடந்த 2020-ல் பணி (கிராம உதவியாளர்) வழங்கப்பட்டது.<\/p><p>இதில் பெரும்பாலானோர் பட்டயம், பட்டம், முதுகலை பட்டம் பெற்றவர்கள். ‘கண் துடைப்பிற்காக ஏதோ ஒரு பணியிடத்தை எங்களுக்கு அரசு ஒதுக்கியுள்ளது. எங்களின் கல்வித் தகுதியின் அடிப்படையில் பணி வழங்கிடவேண்டும்’ எனப் பாதிக்கப்பட்டவர்கள் மற்றும் அவர்களின் குடும்பத்தினர், மாவட்ட ஆட்சியர் முதல் முதல்வர் வரை கோரிக்கை மனுக்களை அளித்தனர். இதே கோரிக்கையை வலியுறுத்தி ஸ்டெர்லைட் எதிர்ப்பாளர்களும், பல ஆர்ப்பாட்டங்களை நடத்தினர்.<\/p><figure><img src=\"https:\/\/gumlet.assettype.com\/vikatan\/2021-05\/694a503f-8779-4b95-8a41-c3b73412d60d\/IMG_20210429_WA0023.jpg\" \/><figcaption>உயிரிழந்தவர்களின் குடும்பத்தினர்<\/figcaption><\/figure><p>சாத்தான்குளத்தில் போலீஸாரால் தந்தை, மகன் அடித்துக் கொலை செய்யப்பட்ட சம்பவத்தில், ஜெயராஜின் மூத்த மகள் பெர்சிஸுக்கு, கடந்த 27.07.20-ல் தென்காசி மாவட்டம் கடையநல்லூர் தாலுகா அலுவலகத்தில் ’இளநிலை வருவாய் ஆய்வாளர்’ பணி வழங்கப்பட்டது. இதையடுத்து துப்பாக்கிச்சூட்டில் பாதிக்கப்பட்டவர்களின் கோரிக்கை மீண்டும் வலுத்தது. “உயிரிழப்பு என்பது ஈடுகட்ட முடியாததுதான். அதற்காக பணி வழங்கியதில் அரசு பாரபட்சத்துடன் செயல்படுகிறது. எங்களுக்கும் கல்வித்தகுதியின் அடிப்படையில் பணி வழங்க வேண்டும்\" என மாவட்ட ஆட்சியரிடம் மனு அளித்ததுடன் ஆர்ப்பாட்டத்திலும் ஈடுபட்டனர்.<\/p><p>இந்நிலையில், ’தி.மு.க ஆட்சி அமைந்ததும் துப்பாக்கிச்சூட்டில் உயிரிழந்தவர்களின் குடும்பத்தில் ஒருவர், பலத்த காயமடைந்தவர்களுக்கு தகுதியின் அடிப்படையில் பணி வழங்கப்படும்’ என தூத்துக்குடியில் தேர்தல் பிரசாரத்தின்போது கூறினார். தி.மு.க ஆட்சி அமைந்து ஸ்டாலின் முதல்வரான 14 நாட்களிலேயே சொன்னபடியே கல்வித் தகுதியின் அடிப்படையில் 19 பேருக்கு பணி நியமன ஆணைகளை கடந்த மே 21-ம் தேதி, மதுரை ஆட்சியர் அலுவலகத்தில் முதல்வர் ஸ்டாலின் வழங்கினார். 8 பேருக்கு இளநிலை வருவாய் ஆய்வாளர் பணியும், 4 பேருக்கு இளநிலை உதவியாளர் பணியும், 3 பேருக்கு ஊர்நல அலுவலர் (நிலை-2) பணியும், ஒருவருக்கு காசாளர் பணியும், ஒருவருக்கு ஈப்பு ஓட்டுநர் பணியும் ஒதுக்கப்பட்டுள்ளது. இதனால், பாதிக்கப்பட்டவர்களின் குடும்பத்தினர் மகிழ்ச்சி அடைந்துள்ளனர். <\/p><figure><img src=\"https:\/\/gumlet.assettype.com\/vikatan\/2021-05\/77c2e37a-f498-4ed9-b12f-cf97361235e7\/IMG_20210525_WA0032.jpg\" \/><figcaption>பணி நியமன ஆணை வழங்கும் முதல்வர்<\/figcaption><\/figure><p>துப்பாக்கிச்சூட்டில் பாதிகப்பட்டவர்களுக்கு முன்னாள் முதல்வர் எடப்பாடி பழனிசாமி பணி நியமன ஆணை வழங்கிய புகைப்படத்தையும், முதல்வர் ஸ்டாலின் வழங்கிய பணி நியமன ஆணை வழங்கிய புகைப்படத்தையும் ஒன்றிணைத்து ”இதில் எது உண்மை” என குறிப்பிட்டு சமூக வளைதளங்களில் பதிவிட்டுள்ளனர். அந்தப்பதிவிற்கு, “இரண்டும் உண்மைதான். அது கண் துடைப்பிற்காக வழங்கப்பட்ட பணி நியமன ஆணை. இது, தகுதியின் அடிப்படையில் வழங்கப்பட்ட நியமன ஆணை” எனக் குறிப்பிட்டு பரப்பி வருகின்றனர் தி.மு.கவினர்.<\/p><p>துப்பாக்கிச்சூட்டில் வாயில் சுடப்பட்டு உயிரிழந்த ஸ்னோலினின் தாயார் வனிதாவிடம் பேசினோம், “என் செல்ல மகள் என்னை விட்டுப் பிரிஞ்சு மூணு வருசம் ஆச்சுது. எதுனாலயும் அவளோட இறப்பை ஈடுகட்ட முடியாது. அவளோட ரெண்டாவது அண்ணன் (ஜான்ராஜ் மேக்டன்) மேல ரொம்ப பாசமா இருப்பா. அதனால கருணை அடிப்படையிலான வேலையை அவனுக்கே கொடுக்க சம்மதிச்சோம். கல்வித்தகுதியின் அடிப்படையில வேலை தரணும்னு முதலில் நான்தான் கலெக்டர்ட்ட மனு கொடுத்தேன். தூத்துக்குடி கலெக்டர் ஆபிஸ்ல நடந்த கொரோனா தடுப்புப்பணிகள் குறித்த ஆய்வுக் கூட்டத்துக்கு வந்தபோதும், முன்னாள் முதல்வர் எடப்பாடி பழனிசாமியிடம் கோரிக்கை மனுவைக் கொடுத்தும் எந்தப் பலனுமில்ல. <\/p><figure><img src=\"https:\/\/gumlet.assettype.com\/vikatan\/2021-05\/0dc93785-b5dc-4f41-8697-0d05d5490adf\/IMG_20210525_WA0031.jpg\" \/><figcaption>ஆட்சியர் செந்தில்ராஜ், பிரின்ஸ்டன், வனிதா, விஜயகுமார்<\/figcaption><\/figure><p>அதுக்குப் பிறகுதான், எம்.பி கனிமொழியம்மாவை நேர்ல சந்திச்சும் பாதிக்கப்பட்ட எல்லாருக்குமா சேர்த்து மனு கொடுத்தேன். ‘தி.மு.க ஆட்சி அமைஞ்சதும் உங்க கோரிக்கையை நிறைவேத்துறோம்’னு சொன்னாங்க. அதே மாதிரி நிறைவேறிடுச்சு. ரொம்ப சந்தோஷமா இருக்கி (அவர்களின் பேச்சு வழக்கில்’இருக்கு’ என்பதை ’இருக்கி’ என்பார்கள்). என் கணவர் கடல் தொழிலுக்குப் போயிதான் எங்க வீட்டுப்பாட்டை கழிச்சுக்கிட்டிருந்தோம். இப்போ, ரெண்டாவது மகனுக்கு கவர்மெண்ட் வேலை கிடைச்சதுனால ஓரளவு கஷ்டம் நீங்கிடும்” என்றார்.<\/p><p>கலவரத்தின்போது வலது தொடையில் துப்பாக்கிக் குண்டு பட்டு கால் பாதிக்கப்பட்ட விஜயகுமார், “வலது கால்ல குண்டு துளைச்சதுல எலும்பு நொறுங்கிடுச்சு. தூத்துக்குடி, மதுரை அரசு மருத்துவமனையிலன்னு இதுவரை காலில் 10 ஆபரேசன் நடந்துருக்கு. வலது கால் உயரம் குறைவாத்தான் இருக்கும். என்னால இயல்பா நடக்க முடியாது. ஒன்றரை வருசம் வீட்ல படுத்த படுக்கையாத்தான் இருந்தேன். தேர்தலுக்கு முன்னால, கோவில்பட்டியில நடந்த, ’உங்கள் தொகுதியில் ஸ்டாலின்’ நிகழ்ச்சியில கலந்துகிட்டு கல்வித்தகுதிக்கு ஏற்ற வேலை தரணும்னு மனு கொடுத்தேன். தேர்தல் பிரசாரத்துலயும் எங்களோட கோரிக்கைகளை நிறைவேத்துறதா ஸ்டாலின் சார் சொன்னாங்க. சொன்னபடியே செஞ்சுட்டாங்க. ரொம்ப மன நிறைவா இருக்கு. என்னை நம்பித்தான் எங் குடும்பம் இருக்கு. இனி குடும்பத்தை நல்லாப் பார்த்துக்குவேன்” என்றார். <\/p><figure><img src=\"https:\/\/gumlet.assettype.com\/vikatan\/2021-05\/e3cd5a5b-002e-4b0e-bfba-3121a7e51ed1\/Sterlitejpg.jpg\" \/><figcaption>தூத்துக்குடி துப்பாக்கிச்சூடு சம்பவம்<\/figcaption><\/figure><p>“ஸ்டெர்லைட் ஆலைக்கு எதிராகப் போராடியவர்கள் பலர் மீது வழக்கு போடப்பட்டிருந்ததுனால உயர்படிப்பு படிக்க முடியாமலும், வேலைக்கு சேரமுடியாமலும், வெளிநாட்டு வேலைக்குப் போக பாஸ்போர்ட் எடுக்க முடியாமலும் ரொம்ப சிரமப்பட்டாங்க. இந்த நிலைமையில வழக்குகளைத் திரும்பப் பெற்றதை வரவேற்கிறோம். போலீஸாரால் கைது செய்யப்பட்ட சிலருக்கு காயமும், பலருக்கு மன உளைச்சலும் ஏற்பட்டதுனால ஒருநபர் ஆணையத்தின் இடைக்கால அறிக்கையில் பரிந்துரைச்ச 93 பேருக்கு தலா ஒரு லட்சம் நிவாரணம் அறிவிச்சதுக்காகவும் அரசுக்கு நன்றியைத் தெரிவிச்சுக்கிறோம்” என்றனர் ஸ்டெர்லைட் எதிர்ப்பு போராட்டக்குழுவினர்.<\/p><p>துப்பாக்கிச்சூட்டில் வலது கால் அகற்றப்பட்டு செயற்கைக்கால் பொட்ருத்தப்பட்டுள்ள பிரின்ஸ்டன், “முதல்முறை பணி ஒதுக்கப்பட்டபோது கிராம தலையாரி (கிராம உதவியாளர்) வேலை ஒதுக்கினாங்க. இப்போ, ஓட்டப்பிடாரம் ஊராட்சி ஒன்றியத்துல இளநிலை உதவியாளர் கிரேடில் ஊர்நல அலுவலரா தகுதிக்கேற்ற வேலை கொடுத்திருக்காங்க. அதற்காக அரசுக்கு நன்றியை சொல்லிக்கிறேன். அதே நேரத்துல துப்பாக்கிச்சூட்டுல என்னோட வலது கால் உருக்குலைஞ்சுட்டு. ஆபரேசன்ல காலை நீக்கிட்டாங்க. 80% கால் ஊனமாகி, செயற்கைக்கால் உதவியில மெது மெதுவா நடக்குறேன். 10 நிமிசத்துக்கு மேல பயணம் செய்ய முடியாத என்னால எப்படி 29 கி.மீ தூரம் இருக்குற ஓட்டப்பிடாரத்துக்கு தினமும் போயிட்டு வர முடியும்? பணி வழங்கப்பட்டதுல, அஞ்சு பேருக்கு தூத்துக்குடியிலயே பணி ஒதுக்கியிருக்காங்க. <\/p><figure><img src=\"https:\/\/gumlet.assettype.com\/vikatan\/2021-05\/b2756774-feb1-4216-a58a-d662064fa68b\/priston.jpg\" \/><figcaption>வலது காலை இழந்த பிரின்ஸ்டன்<\/figcaption><\/figure><p>என்னோட உடல் நிலை கருதி தூத்துக்குடியிலேயே பணி ஒதுக்கித் தரணும்” என்றார் கண்ணீருடன். இதுகுறித்து மாவட்ட ஆட்சியர் டாக்டர்.செந்தில்ராஜிடம் பேசினோம், “பிரின்ஸ்டன், கொரோனா தொற்றால் பாதிக்கப்பட்டு வீட்டில் தனிமைப்படுத்தலில் இருக்கிறார். அதனால், அவர் பணி நியமன ஆணையைப் பெறவில்லை. தொற்றிலிருந்து குணமாகி பணி நியமன ஆணை பெற வரும்போது, அவரது உடல் நிலையைக் கருத்தில் கொண்டு, அதே நிலையிலான பணியை, காலியிடத்தைப் பொறுத்து தூத்துக்குடி ஒன்றியத்திலோ அருகிலுள்ள ஊராட்சி ஒன்றியத்திலோ மாற்றுப் பணியிடமாக ஒதுக்கீடு செய்ய நடவடிக்கை எடுக்கிறேன்” என்றார் உறுதியாக.<\/p><p>கூடங்குளம் வழக்குகள்!<\/p><p>2011-ம் ஆண்டு ஆகஸ்ட் மாதம் முதல் 2014-ம் ஆண்டு இறுதி வரை, கூடங்குளம் அணுமின் நிலையத்துக்கு எதிர்ப்புத் தெரிவித்து, இடிந்தகரையில் தொடர் போராட்டம் நடைபெற்றது. இதில் பங்கேற்றவர்களின் மீது 350 வழக்குகள் பதிவு செய்யப்பட்டன. உச்ச நீதிமன்றம் மற்றும் சென்னை உயர்நீதிமன்ற அறுவுறுத்தலின்படி 245 வழக்குகள் திரும்பப் பெறப்பட்டன. தற்போது நிலுவையில் இருக்கும் 105 வழக்குகளையும் திரும்பப் பெற வேண்டும் என்கிற கோரிக்கை வலுத்துள்ளது. இது தொடர்பாகப் பேசிய அணு சக்திக்கு எதிரான மக்கள் இயக்கத்தின் ஒருங்கிணைப்பாளரான சுப.உதயகுமாரன், “அணு உலைக்கு எதிராக அறவழியில் போராடிய எளிய மக்கள் மீது தேசத் துரோகம்(124 ஏ), தேசத்தின் மீது போர் தொடுத்தல் (121, 121ஏ) ஆகிய பிரிவுகளில் வழக்குகள் தொடரப்பட்டன. இதில் 37 வழக்குகள் குற்றப்பத்திரிகை தாக்கல் செய்யப்பட்டு வள்ளியூர் நீதிமன்றத்தில் நிலுவையில் இருக்கின்றன. 68 வழக்குகள் முதல் தகவல் அறிக்கை நிலையிலேயே இருக்கின்றன. வழக்குகள் காரணமாக, படித்த இளைஞர்கள்கூட வெளிநாட்டு வேலைக்குச் செல்ல முடியாத நிலை இருக்கிறது. தேர்தல் பிரசாரத்தின்போது இந்த வழக்குகளைத் திரும்பப் பெறுவதாக முதல்வர் ஸ்டாலின் வாக்குறுதி கொடுத்திருந்தார். அதனால், விரைவில் அனைத்து வழக்குகளையும் ரத்து செய்ய வேண்டும்” என வலியுறுத்தினார்.<\/p> <figure><img src=\"https:\/\/gumlet.assettype.com\/vikatan\/2021-05\/4d9798e4-3334-4331-b6cf-671fa562f79c\/IMG_20210525_WA0054.jpg\" \/><figcaption>கூடங்குளம் போராட்டத்தில் மக்கள்<\/figcaption><\/figure><p>குமரி மக்களின் கூக்குரல்!<\/p><p>சர்வதேச சரக்குப் பெட்டக மாற்றுமுனையத்துக்கு எதிராகப் போராட்டம் நடத்திய மக்கள் மீதும், ஒக்கி புயல் நேரத்தில் கடலில் உயிருக்குப் போராடிய தங்கள் உறவுகளை உயிரோடு மீட்கக்கோரியும் போராடியவர்கள் மீதும் வழக்குகள் போடப்பட்டன. இந்த வழக்குகளைத் திரும்பப் பெற வேண்டும் என்று குமரி மாவட்ட மக்கள் சார்பாக நெய்தல் மக்கள் இயக்கத்தின் மாவட்டச் செயலாளரான குறும்பனை சி.பெர்லின் வலியுறுத்தியுள்ளார். இது குறித்து பேசிய அவர், ”குமரி மாவட்டத்தில் சரக்குப் பெட்டக முனையம் என்ற பெயரில் மீனவர் நலனுக்கு எதிரான திட்டம் கொண்டுவருவதை எதிர்த்தும் ஒக்கி புயலின் போதும் போராடியவர்கள் மீது பல வழக்குகள் தொடரப்பட்டன. அதனால் வெளிநாட்டு வேலைக்காக பாஸ்போட் பெற முடியாத நிலையில் இளைஞர்கள் இருக்கிறார்கள். இந்த வழக்குகள் காரணமாக இளைஞர்களின் எதிர்காலமே கேள்விக்குறியாகி உள்ளது. அதனால், வழக்குகளை ரத்து செய்ய முதல்வர் முன்வர வேண்டும்” எனக் கேட்டுக்கொண்டார்.<\/p>","link":"https:\/\/www.vikatan.com\/government-and-politics\/politics\/victims-of-the-thoothukudi-protest-are-happy-that-the-chief-minister-has-fulfilled-his-promise-in-14-days","image":["https:\/\/gumlet.assettype.com\/vikatan\/2021-05\/24869ecf-bc6f-4400-b82e-00735246fff1\/IMG_20210525_WA0033.jpg"],"pubdate":"Wed, 26 May 2021 06:15:29 +0000"},{"title":"தஞ்சை மருத்துவமனைக்கு இலவசமாக 2.5 டன் வாழைப்பழங்கள்; நெகிழ வைத்த விவசாயி!","text":"<p>திருவையாறு பகுதியைச் சேர்ந்த விவசாயி ஒருவர், தஞ்சாவூரில் மருத்துவக் கல்லுாரி மருத்துவமனையில், கொரோனா தொற்றால் பாதிக்கப்பட்டு சிகிச்சை பெற்று வருபவர்களுக்கு தினமும் வழங்குவதற்காக 2.5 டன் அளவிலான வாழைப் பழங்களை இலவசமாக வழங்கியுள்ளார். விவசாயின் இந்தச் செயலை நெகிழ்ந்து பலரும் பாராட்டி வருகின்றனர்.<\/p><figure><img src=\"https:\/\/gumlet.assettype.com\/vikatan\/2021-05\/3599be49-b1a0-44d0-9b25-b853b15cc7c2\/dc4b35eb_56cf_4e13_8d0b_6fee7b0fb82f.jpg\" \/><figcaption>வாழை விவசாயி மதியழகன்<\/figcaption><\/figure><p>திருவையாறு அருகே உள்ள வடுகக்குடி கிராமத்தைச் சேர்ந்தவர் மதியழகன் (49) வாழை விவசாயி. தஞ்சாவூர் மாவட்ட வாழை உற்பத்தியாளர் சங்கத் தலைவராகவும் உள்ளார். இவர் தனது வாழைத்தோப்பில் உற்பத்தியான 2.5 டன் அளவிலான ரூ.60,000 மதிப்புள்ள 50,000 பூவம் ரக வாழைப் பழங்களை, வாழைத் தார்களாகவே தஞ்சாவூர் மருத்துவக்கல்லுாரி மருத்துவ மனையில் கொரோனா தொற்றால் பாதிக்கப்பட்டு சிகிச்சை பெற்று வருபவர்களுக்கு இலவசமாகக் கொடுப்பதற்கு முடிவு செய்து  தோட்டகலைத் துறை உதவி இயக்குநர் கலைச்செல்வன், மாவட்ட சுகாதாரப் பணிகள் துணை இயக்குநர் பொறுப்பு நமச்சிவாயம் ஆகியோரிடம் வாழைப்பழங்களை ஒப்படைத்தார்.<\/p><p>இதையடுத்து விவசாயி மதியழகனை அதிகாரிகள் பாராட்டியதுடன் அவர் வழங்கிய வாழைத் தார்களை தஞ்சாவூர் உழவர் சந்தையில் உள்ள குளிர்பதன கிடங்கில் வைத்து பாதுகாப்பதுடன் தினமும் மருத்துவக் கல்லூரி மருத்துவமனை மற்றும் கொரோனா சிகிச்சை மையம் உள்ளிட்ட இடங்களில் கொரோனா சிகிச்சை எடுத்து வரும் சுமார் 2,000 பேருக்கு இந்த வாழைப்பழங்களை வழங்கவும் திட்டமிடப்பட்டுள்ளதாக அதிகாரிகள் தெரிவித்தனர்.<\/p><p>இது குறித்து மதியழகன் கூறியதாவது, ``விவசாயிகள் பல இன்னல்களுக்கு மத்தியில் ஒவ்வொரு பயிரையும் சாகுபடி செய்து வருகின்றனர். விளைஞ்ச பொருள் யாருக்கும் பயன்படாமல் வீணானால் விவசாயிகளால் தாங்க முடியாது. கடந்த சில நாள்களுக்கு முன்பாக பெய்த கோடை மழையில் வாழைகள் பாதிக்கப்பட்டன. அதே போல் ஊரடங்கு அமலில் இருப்பதால் விளைந்த வாழைத் தார்களை விற்கவும் முடியவில்லை.<\/p><p>இதனால் எங்கள் பகுதியில் பயிரிடப்பட்ட வாழைப் பழங்கள் வீணாகி வருகிறது. அறுவடை செய்து விற்க வழியில்லாததால் வாழைப் பழங்களை மரத்திலேயே பறவைகள் கொத்தித் தின்று வருகிறது. வாழைப் பழங்கள் வீணாவதைப் பார்க்க என் போன்ற வாழை விவசாயிகளுக்கு மனமில்லை. விளைந்த வாழை யாருக்காவது பயன்படும் வகையில் இருக்க வேண்டும் என நெனச்சேன். இதையடுத்து கொரோனா தொற்றால் பாதிக்கப்பட்டு சிகிச்சை பெற்று வருபவர்களுக்கு வாழைப் பழத்தை வழங்க முடிவு செய்தேன்.<\/p><figure><img src=\"https:\/\/gumlet.assettype.com\/vikatan\/2021-05\/65777e47-5a11-4a8c-8b71-32c8519bf07b\/2f459e72_f3d4_47e1_8015_2c6c8d0b5ff3.jpg\" \/><figcaption>வாழைத்தார்கள்<\/figcaption><\/figure><p>அதன்படி அதிகாரிகளிடம் முறையாக அனுமதி பெற்று 2.5 டன் அளவிலான ரூ.60,000 வாழைப் பழங்களை வழங்கினேன். இதே  போல், கடந்த ஆண்டும் கொரோனா தொற்றில் பாதிக்கப் பட்டவர்களுக்கு கொடுப்பதற்காக 1.8 டன் வாழைப் பழங்களை  வழங்கினேன். இனி வாழையும் வீணாகாது, என்னோட மனசும் நோகாது வாழைப் பழங்களைக் கொடுத்த பிறகே, எனக்கு முழு மன நிறைவு ஏற்பட்டது'' என்றார்.<\/p>","link":"https:\/\/www.vikatan.com\/news\/agriculture\/thanjavur-farmer-donated-free-bananas-to-govt-hospital-for-covid-patients","image":["https:\/\/gumlet.assettype.com\/vikatan\/2021-05\/0de6d6c2-38eb-4687-b3cb-f001cbea2048\/78d125d0_e273_46d7_b5f1_ca16b79d7bb3__1_.jpg"],"pubdate":"Wed, 26 May 2021 05:52:29 +0000"},{"title":"தஞ்சாவூர் : கொரோனா ஊரடங்கு - வேலையிழந்த 500 குடும்பங்களுக்கு உதவிய  காவல் துறை","text":"<p>தஞ்சாவூரில் கொரோனா ஊரடங்கினால்  வேலையிழந்து  பாதிக்கப்பட்டு வருமானம் இன்றி தவித்த சுமார் 500 கூலி தொழிலாளர்களின் குடும்பங்களுக்கு போலீஸ் சார்பாக 15 நாள்களுக்கு தேவையான அரிசி, மளிகை உள்ளிட்ட 20 பொருட்கள் நிவாரணமாக வழங்கப்பட்டது. தஞ்சாவூர் எஸ்.பி தேஷ்முக் சேகர் சஞ்சய் இதனை வழங்க பயனாளிகள் நெகிழ்ச்சியுடன் பெற்று கொண்டனர்.<\/p><figure><img src=\"https:\/\/gumlet.assettype.com\/vikatan\/2021-05\/32a2a7ce-8afd-4838-a2d8-cf745837aead\/f2b5a0da_f03c_4d2a_87ee_d6093605d6f5.jpg\" \/><figcaption>வேலையிழந்த குடும்பங்களுக்கு உதவிய போலீஸ்<\/figcaption><\/figure><p>கொரோனா பரவலில் இரண்டாவது அலை அதி தீவிரமாக பரவி வருவதால் அதனை  கட்டுப்படுத்த தளர்வுகளற்ற ஊரடங்கு கடை பிடிக்கப்பட்டு வருகிறது. தினமும் வேலைக்கு சென்றால் தான் வீட்டில் அடுப்பெரியும் என்கிற  நிலையில் ஆயிரகணக்கான கூலி தொழிலாளர் குடும்பங்கள் உள்ளது. லாக்டெளனில் வேலையிழந்ததால் ஆயிரகணக்கான கூலி தொழிலாளர்கள் வருமானமின்றி  தவித்து வருகின்றனர்.<\/p><p>தஞ்சாவூரில் இதே போல் ஏ.ஒய்.ஏ.நாடார் தெருவில் ஏகப்பட்ட கூலி தொழிலாளர் குடும்பங்கள் வசித்து வருகின்றனர். வருமானத்தை இழந்ததால் அந்த குடும்பங்கள் தவித்து நின்றனர். அரிசி,மளிகை உள்ளிட்ட அத்தியாவசிய பொருட்கள் இல்லாமல் திண்டாடி வந்தனர். இந்த தகவல் தஞ்சாவூர் போலீஸ் எஸ்.பி தேஷ்முக் சேகர் சஞ்சய்  கவனத்திற்குச் சென்றது. இதையடுத்து தன்னார்வலர்களுடன் இணைந்து போலீஸ் சார்பாக பாதிக்கப்பட்ட கூலி தொழிலாளர் குடும்பங்களுக்கு உதவ எஸ்.பி தேஷ்முக் சேகர் சஞ்சய் முடிவு செய்தார்.<\/p><figure><img src=\"https:\/\/gumlet.assettype.com\/vikatan\/2021-05\/6d55479f-5ccd-4a50-bad1-0c0d184a110e\/514c8e8a_2766_422d_9ff9_fe33d7da3314.jpg\" \/><figcaption>கொரோனா லாக்டெளனில் உதவி<\/figcaption><\/figure><p>அதன்படி எஸ்.பி தேஷ்முக் சேகர் சஞ்சய் மற்றும் தஞ்சாவூர் நகர காவல் துணை கண்காணிப்பாளர் பாரதிராஜன், கிழக்கு காவல் நிலைய ஆய்வாளர் ராமதாஸ் உள்ளிட்ட போலீஸ் தரப்பினர் ஏ.ஒய்.ஏ.நாடார் தெரு பகுதிக்கு சென்றனர். 15 நாள்களுக்கு தேவையான அரிசி, மளிகை, காய்கறி உள்ளிட்ட பொருட்கள் அடங்கிய பையினை ஒவ்வொரு வீடாக சென்று எஸ்.பி வழங்கினார். இதை பெற்று கொண்ட கூலி தொழிலாலர்கள் நெகிழ்ச்சியடைந்து  போலீஸ் டீமிற்கு நன்றி தெரிவித்தனர்.<\/p><p>அடுத்த 15 நாள்களுக்கு எந்த கவலையும் இல்லை என பொதுமக்கள் போலீஸாருக்கு பாராட்டு தெரிவித்தனர். நிவாரணங்கள்  வழங்கிய பிறகு செய்தியாளர்களைச் சந்தித்த எஸ்.பி தேஷ்முக் சேகர் சஞ்சய் கூறியதாவது, ``முழு ஊரடங்கு அறிவிக்கப்பட்டுள்ள  நிலையில், மாவட்டத்தில் பல்வேறு இடங்களில், சோதனை சாவடிகள் அமைத்து, அனுமதி பெற்ற வாகனங்களைத் தவிர மற்ற வாகனங்கள் செல்லவதை தடுக்கும் வகையில் கண்காணிக்கப்பட்டு வருகிறது.<\/p><figure><img src=\"https:\/\/gumlet.assettype.com\/vikatan\/2021-05\/71cb6729-209a-4baa-8478-dd38c419cb90\/08dc3824_ca8d_486a_941d_181a0b51ad0a.jpg\" \/><figcaption>எஸ்.பி தேஷ்முக் சேகர் சஞ்சய் <\/figcaption><\/figure><p>அனுமதி இல்லாத வாகனங்களைப் பறிமுதல் செய்து வருகிறோம். நேற்று மட்டும் 316 வாகனங்கள் பறிமுதல் செய்யப்பட்டுள்ளது. மேலும்,ஊரடங்கு விதிமுறையை மீறியதாக 352 வழக்குகள் பதிவு செய்யப்பட்டுள்ளது. காய்கறி விற்பனை வண்டிகள் தடைப்படாமல், அனைத்து இடங்களுக்கும் சென்ற வர போலீஸார் முழு ஒத்துழைப்பு அளிக்கின்றனர்.<\/p><p>ஊரடங்குக்குப் பொதுமக்கள் முழு ஒத்துழைப்பு தருகின்றனர். ஊரடங்கு உத்தரவை மீறி கடையைத் திறந்தால்,அவர்கள் மீது கடுமையான நடவடிக்கை எடுக்கப்படும்.ஊரடங்கு விதிமுறையை மீறித் திறந்திருந்த 2 கடைகள் மீது வழக்குப் பதிவு செய்யப் பட்டுள்ளது. <\/p><figure><img src=\"https:\/\/gumlet.assettype.com\/vikatan\/2021-05\/d31f65c3-8d0c-4975-9e1a-6ceb9be68e30\/e5fd6ae3_f0d6_40b7_9ae2_a7ac671bfeab.jpg\" \/><figcaption>உதவி<\/figcaption><\/figure><p>கொரோனா ஊரடங்கால்,வேலையிழந்து தவிக்கும் கூலித் தொழிலாளிகளின் 500 குடும்பங்களை அறிந்து அவர்களுக்குத் தேவையான மளிகை,காய்கறி பொருள்களை போலீஸார் சார்பில் வழங்கி வருகிறோம். ஒரு குடும்பத்திற்கு 15 நாட்களுக்குத் தேவையான 20 பொருட்கள் வழங்கப்படுவதாக தெரிவித்தார்.<\/p>","link":"https:\/\/www.vikatan.com\/news\/general-news\/thanjavur-police-helps-families-affected-by-corona-lockdown","image":["https:\/\/gumlet.assettype.com\/vikatan\/2021-05\/33c99f47-eae8-4aa3-888f-161ba7d04ffe\/2b9e8980_2e7a_40f3_894d_962a117b154a.jpg"],"pubdate":"Wed, 26 May 2021 04:05:13 +0000"},{"title":"திருவாரூர்: ஆம்புலன்ஸே இல்லாத அரசு மருத்துவமனை; 15 நிமிடங்களில் ஏற்பாடு செய்த அமைச்சர்!","text":"<p>திருவாரூர் மாவட்டத்தில் உள்ள அரசு பொது மருத்துவனை ஒன்றில் ஆக்சிஜனுடன் கூடிய ஆம்புலன்ஸ் இல்லாததால், நோயாளிகள் பலர் உயிரிழக்கக்கூடிய அவலம் நிலவியது. கொரோனா ஆய்வுப்பணிக்காக வந்த அமைச்சரிடம் பத்திரிகையாளர் ஒருவர் இதை  சுட்டிக்காட்டினார். அமைச்சரின் அதிரடி நடவடிக்கையால், அடுத்த 15 நிமிடத்தில் ஆக்சிஜனுடன் ஆம்புலன்ஸ் அந்த மருத்துவமனை முன்பு கொண்டு வந்து நிறுத்தப்பட்டது. இது பொதுமக்கள் மத்தியில் பாராட்டுகளை பெற்றுள்ளது.<\/p><p>திருவாரூர் மாவட்டம் திருத்துறைப்பூண்டி அரசு மருத்துவமனையில், தேவையான அடிப்படை வசதிகள் இல்லாததால், இப்பகுதி மக்கள் பல்வேறு சிரமங்களுக்கு ஆளாகி வருகிறார்கள். குறிப்பாக, இந்த மருத்துவமனையில் ஒரு ஆம்புலன்ஸ் கூட கிடையாது. தமிழக அரசு மாநில அளவில் செயல்படுத்தக்கூடிய 108 ஆம்புலன்ஸை மட்டுமே இப்பகுதி மக்கள் முழுமையாக நம்பியிருக்க வேண்டிய சூழலில் இருந்து வந்தார்கள். ஆனால் உரிய நேரத்தில் 108 ஆம்புலன்ஸும் கிடைப்பதில்லை.<\/p><figure><img src=\"https:\/\/gumlet.assettype.com\/vikatan\/2021-05\/15072558-e180-461b-8626-e8bce2aeb07b\/e263a543_c32b_4005_96eb_f01e340689a6.jpg\" \/><figcaption>ஆக்சிஜனுடன் கூடிய ஆம்புலன்ஸ்<\/figcaption><\/figure><p>வழக்கமான காலங்களில் சாதாரண ஆம்புலன்ஸ் கிடைப்பதே இங்கு எளிதான காரியமல்ல. தற்போது கொரோனா வைரஸ் இரண்டாம் அலை அதிக அளவில் பரவி வரும் சூழலில்,  ஆக்சிஜனுடன் கூடிய ஆம்புலன்ஸை இப்பகுதி மக்கள் கற்பனை செய்துகூட பார்க்க முடியாதல்லவா? இதனால் சில உயிரிழப்புகள் நிகழ்ந்துள்ளன. <\/p><p>திருவாரூர்-நாகப்பட்டினம் எல்லையில் உள்ள துளசய்யாபுரத்தைச் சேர்ந்த 33 வயது இளைஞர் சத்தியதாசன், கொரோனா பாதிப்பினால் திருத்துறைப்பூண்டி அரசு பொது மருத்துவமனையில் சேர்க்கப்பட்டிருந்தார். ஆக்சிஜன் அளவு குறைந்ததால், மேல் சிகிச்சைக்காக, அந்த இளைஞரை உடனடியாக திருவாரூர் அரசு மருத்துவக்கல்லூரி மருத்துவமனைக்குக் கொண்டு செல்ல வேண்டிய நிலை ஏற்பட்டிருக்கிறது. ஆக்சிஜனுடன் கூடிய தனியார் ஆம்புலன்ஸ் கொண்டு வர இவரது குடும்பத்தினர் நீண்ட நேரம் போராடியிருக்கிறார்கள். இதில் காலதாமதம் ஏற்பட்டதால், அந்த இளைஞர் உயிரிழந்ததாகத் திருத்துறைப்பூண்டி மக்கள் வேதனையுடன் தெரிவிக்கிறார்கள்.<\/p><p>இந்நிலையில்தான், சுற்றுச்சூழல் துறை, இளைஞர் நலன் மற்றும் விளையாட்டுத்துறை அமைச்சர் சிவ.வீ.மெய்யநாதன், திருவாரூர் மாவட்டத்தில் உள்ள தடுப்பூசி மையங்களை ஆய்வு செய்வதற்காகவும், இம்மாவட்டத்தில் உள்ள அரசு மருத்துவமனைகளில் சிகிச்சை பெற்று வரும் நோயாளிகளைப் பார்வையிடுவதற்காகவும் இங்கு வருகை புரிந்தார்.  திருத்துறைப்பூண்டி அரசு பொது மருத்துவமனைக்கு வந்த அமைச்சர் மெய்யநாதன் பத்திரிகையாளர்களைச் சந்தித்தார்.  <\/p><p>இப்பகுதியைச் சேர்ந்த மூத்த பத்திரிகையாளர் ரவி,  ``இந்த  மருத்துவமனையில் ஆபத்துக் காலத்தில் மேல் சிகிச்சைக்கு நோயாளிகளைக் கொண்டு செல்ல ஆக்சிஜன் வசதியுடன்கூடிய ஆம்புலன்ஸ் இல்லை’’  எனச் சுட்டிக்காட்டினார். இதனால் கடந்த சில தினங்களுக்கு முன்பு 33 வயது இளைஞர் சத்தியதாசன் உயிரிழந்த பரிதாபத்தையும் அவர் அமைச்சர் மெய்யநாதனிடம் சுட்டிக்காட்டினார்.  இதைக்கேட்டு அதிர்ச்சியும் வேதனையும் அடைந்த அமைச்சர், அதிரடி ஆக்‌ஷனில் இறங்கினார். <\/p><figure><img src=\"https:\/\/gumlet.assettype.com\/vikatan\/2021-05\/7f76fcf5-2161-4b3a-b635-ff497fe186c1\/IMG_20210527_WA0017.jpg\" \/><figcaption>ஆக்சிஜனுடன் கூடிய ஆம்புலன்ஸ்<\/figcaption><\/figure><p>திருவாரூர் மாவட்ட சுகாதாரத்துறை இணை இயக்குநரை அழைத்து, ``உடனடியாக இப்போதே, ஆக்சிஜன் வசதியுடன்கூடிய ஆம்புலன்ஸுக்கு ஏற்பாடு செய்யுங்கள்.  24  மணிநேரமும் இந்த மருத்துவமனையில் அது இயங்க வேண்டும்\" என அதிரடியாக உத்தரவிட்டார். அடுத்த 15 நிமிடத்தில், ஆக்சிஜனுடன்கூடிய ஆம்புலன்ஸ் திருத்துறைப்பூண்டி அரசு மருத்துவமனைக்குக் கொண்டு  வரப்பட்டது. அமைச்சர் மெய்யநாதன், ஆம்புலன்ஸ்  சாவியை  திருத்துறைப்பூண்டி அரசு மருத்துவமனை தலைமை மருத்துவர் சிவக்குமாரிடம் ஒப்படைத்தார். <\/p><p>முதலமைச்சர் மு.க.ஸ்டாலினின் சொந்த மாவட்டம் திருவாரூர். இங்குள்ள அரசு மருத்துவமனையில் ஆக்சிஜன் வசதியுடன்கூடிய ஆம்புலன்ஸ் இல்லாமல் இருந்தது, கடும் விமர்சனத்துக்கு உள்ளாகி வந்தது. அமைச்சர் மெய்யநாதன் அதிரடியாகச் செயல்பட்டு, உடனடியாக இதற்கு ஏற்பாடு செய்திருப்பது இப்பகுதி மக்கள் மத்தியில் பரவலான பாராட்டுகளைப் பெற்றுள்ளது.<\/p>","link":"https:\/\/www.vikatan.com\/news\/tamilnadu\/minister-arranges-new-ambulance-service-thiruvarur-gh-within-15-minutes","image":["https:\/\/gumlet.assettype.com\/vikatan\/2021-05\/1dc5b255-bcca-4cc9-8764-bbc98e7b8cc5\/____________________2_.jpg"],"pubdate":"Thu, 27 May 2021 13:54:19 +0000"},{"title":"`மேக்கேதாட்டுக்கு உடனே வல்லுநர் குழுவை அனுப்ப வேண்டும்!’ - முதல்வருக்கு பெ.மணியரசன் கோரிக்கை","text":"<p>கர்நாடக அரசு, காவிரியின் குறுக்கே மேக்கேத்தாட்டுப் பகுதியில், சட்டவிரோதமாக அணைக்கட்டும் முயற்சியை தற்போது தீவிரப்படுத்தியுள்ளது. இதனை தடுத்து நிறுத்த, தமிழக அரசு உடனடியாக, மேக்கேத்தாட்டு பகுதிக்கு வல்லுநர் குழுவை அனுப்ப வேண்டும் எனவும், இது தொடர்பாக உச்ச நீதிமன்றத்தில் தொடரப்பட்டுள்ள வழக்கை உயிர்ப்பிக்க வேண்டும் என தமிழக முதல்வர் மு.க.ஸ்டாலினுக்கு, காவிரி உரிமை மீட்புக்குழு ஒருங்கிணைப்பாளரும், தமிழ்த் தேசியப் பேரியக்க தலைவருமான பெ.மணியரசன் அவசர கோரிக்கை விடுத்துள்ளார்.<\/p><figure><img src=\"https:\/\/gumlet.assettype.com\/vikatan\/2021-05\/187c4b73-090d-461a-99e0-5ff611123460\/__________4_.jpg\" \/><figcaption>பெ.மணியரசன்<\/figcaption><\/figure><p>இதுகுறித்து நம்மிடம் விரிவாகப் பேசிய பெ.மணியரசன்,  ‘’மத்திய அரசின் சூழலியல் துறை, வனத்துறை ஆகியவற்றின் அனுமதியைப் பெறாமல், சட்ட விரோதமாக மேக்கேத்தாட்டில் காவிரியின் குறுக்கே அணைகட்டும் பணிகளைக் கர்நாடக அரசு தொடங்கியுள்ளதாக தற்போது தகவல் வெளியாகியுள்ளது.  இதனை அடிப்படையாகக் கொண்டு, தேசியப் பசுமைத் தீர்ப்பாயத் தென் மண்டலப் பிரிவு, தானே முன்வந்து வழக்குப்பதிவு செய்து விசாரணைக் குழு அமைத்துள்ளது. <\/p><p>தமிழக அரசின்  உளவுத்துறை மற்றும் நீர்வளத்துறை, சட்டத்துறை ஆகிய எதுவும் கர்நாடக அரசின்  சட்டவிரோத அணைகட்டும் பணிகளைக் முன்கூட்டியே கண்டறியவில்லை என்பது வருத்தமளிக்கிறது. வெள்ளக் காலத்தில் கர்நாடக அணைகளில் தேக்க முடியாத காவிரி நீரையும் கூட மேக்கேத்தாட்டுவில் தேக்கி வைத்துக் கொண்டு, தமிழ்நாட்டிற்கு ஒரு சொட்டு தண்ணீர்  கூடப் போகாமல் தடுக்க வேண்டும் என்ற சதி நோக்குடன்தான் கர்நாடகம் அந்த அணையைக் கட்ட முயல்கிறது..<\/p><p>மேக்கேத்தாட்டு அணைத் திட்டம், உச்ச நீதிமன்றத்தின் காவிரித் தீர்ப்புக்கு  எதிரானது என காவிரி உரிமை மீட்புக் குழு எதிர்ப்புத் தெரிவித்து வருகிறது. மேக்கேதாட்டு கட்டுமானப் பணிகளைத் தடுப்பதற்காக  07.03.2015 அன்று கர்நாடகம்-தமிழகம் எல்லையான தேன்கனிக்கோட்டையிலிருந்து காவிரி உரிமை மீட்புக் குழுவினர் 5,000 பேர் நடைபயணம் புறப்பட்டுக் கைதானோம். மேக்கேதாட்டு அணை கட்டும் கர்நாடக அரசின் சட்டவிரோத முயற்சிக்குத் தடை கோரித் தமிழ்நாடு அரசு கடந்த 2018 நவம்பரில் உச்ச நீதிமன்றத்தில் வழக்குப் போட்டுள்ளது. அந்த வழக்கை உச்ச நீதிமன்றம் கிடப்பில் போட்டுவிட்டது. தமிழ்நாடு அரசும் அவ்வழக்கை உயிர்ப்பித்து, விரைந்து நடத்த உரிய சட்ட நடவடிக்கைகளை எடுக்கவில்லை. <\/p><figure><img src=\"https:\/\/gumlet.assettype.com\/vikatan\/2021-05\/99c50a7f-aaee-4537-b45d-8d8d93723e18\/_________2.jpg\" \/><\/figure><p>இப்பொழுது, ஏதோ ஓர் செய்தி ஊடகத்தில் மேக்கேதாட்டு அணைகட்டும் பணிகள் நடப்பதாக செய்தி வர, அது நம்பகமான செய்தியாகத் தெரிவதால், வனப்பாதுகாப்பு, சூழல் பாதுகாப்பு கருதி, தானே முன்வந்து வழக்குப்பதிவு செய்து நடவடிக்கை எடுத்துள்ளதாக தீர்ப்பாய நீதிபதி தெரிவித்துள்ளார். <\/p><p>தமிழ்நாடு அரசு, வல்லுநர் குழு அமைத்து, மேக்கேதாட்டில் அணை கட்டுவதற்கான அடிப்படைப் பணிகள் நடந்துள்ளனவா என்று கண்டறிந்து அறிக்கை தரக் கர்நாடகத்திற்கு அனுப்பி வைக்க வேண்டும். அத்துடன், உச்ச நீதிமன்றத்தில் கிடப்பில் போடப்பட்டுள்ள மேக்கேதாட்டு அணை தடுப்புக்கான வழக்கை உயிர்ப்பித்து, உடனடியாக விசாரணை நடக்கத் தமிழ்நாடு அரசு விரைந்து நடவடிக்கை எடுக்க வேண்டும். மேக்கேதாட்டு அணை கட்ட திட்ட மதிப்பீட்டு அறிக்கை அனுப்புமாறு கர்நாடக அரசைக் கோரி இந்திய அரசின் நீர்வளத்துறை கொடுத்த மறைமுக அனுமதியை திரும்பப் பெறுமாறு நரேந்திர மோடியை தமிழ்நாடு முதலமைச்சர் சந்தித்து வலியுறுத்த வேண்டும். மேற்கண்ட மூன்று கோரிக்கைகள் மீதும் தமிழ்நாடு முதலமைச்சர் ஸ்டாலின் கவனம் செலுத்தி, போர்க்கால அவசரத்துடன் நடவடிக்கை எடுக்குமாறு காவிரி உரிமை மீட்புக் குழு சார்பில் கனிவுடன் கேட்டுக் கொள்கிறேன்’’ என தெரிவித்தார்.<\/p>","link":"https:\/\/www.vikatan.com\/news\/india\/mekedatu-dam-issue-maniyarasan-request-to-chief-minister","image":["https:\/\/gumlet.assettype.com\/vikatan\/2021-05\/abb23887-afa1-48a4-80e3-718c236df5a2\/f58947b7_bec3_4d41_968f_b289cdae902a.jpg"],"pubdate":"Thu, 27 May 2021 13:43:49 +0000"},{"title":"தஞ்சாவூர்: தாய் உயிரிழந்ததால் மருத்துவர்களைத் தாக்கிய இளைஞர்; அரசு மருத்துவ மனையில் பரபரப்பு!","text":"<p>கொரோனா தடுப்புப் பணியில் உயிரை பணயம் வைத்து டாக்டர்கள், செவிலியர்கள் பணி செய்து வரும் இந்தச் சூழலிலும், மருத்துவமனையிலேயே  மருத்துவர்கள் தாக்கப்படும் துயர சம்வங்களும் ஆங்காங்கே நடந்து வருகின்றன. அந்த வகையில், தஞ்சாவூர் அரசு மருத்துவமனையில் இன்று மருத்துவர்கள் தாக்கப்பட்டுள்ளனர். கொரோனாவை நினைத்து பயப்படுவதா, இதுபோன்ற தாக்குதல்களுக்கு அஞ்சி வேலைபார்ப்பதா என மருத்துவர்கள் வேதனையுடன் புலம்பி வருகின்றனர்.<\/p><figure><img src=\"https:\/\/gumlet.assettype.com\/vikatan\/2021-05\/1e78eca8-c38e-4a45-8847-7a6f86a9937d\/9d0cbeee_13a7_40c9_b0a1_3a4256d4c853.jpg\" \/><figcaption>அரசு மருத்துவக் கல்லூரி மருத்துவமனை<\/figcaption><\/figure><p>தஞ்சாவூர் அரசு மருத்துவக் கல்லூரி மருத்துவமனை வளாகத்தில் உள்ள பல வார்டுகளில் கொரோனா தொற்றுக்கான சிகிச்சை அளிக்கப்பட்டு வருகிறது. அதேபோல் டாட்ஸ் வார்டில் கொரோனாவால்  பாதிக்கப்பட்ட சுமார் 20 பேருக்கு மேல் சிகிச்சை பெற்று வருகின்றனர். அய்யம்பேட்டை பகுதியைச் சேர்ந்த ஹாலிக் அமீத் என்ற இளைஞரின் அம்மாவும் கொரோனா தொற்று சிகிச்சைக்காக அனுமதிக்கப்பட்டிருந்தார்.<\/p><p>இந்நிலையில் ஹாலிக் அமீத், இன்று அதிகாலை 4.30 மணியளவில், `எங்க அம்மா சீரியஸா ஆனதுக்கு நீங்கதான் காரணம்' என அந்த வார்டில் பணியிலிருந்த சிறப்பு மருத்துவர், பயிற்சி மருத்துவர், செவிலியர் ஆகியோரை விரட்டி விரட்டி அடிக்கத் தொடங்கினார். இதனால் அந்த வார்டில் பெரும் பதற்றம் தொற்றிக்கொண்டது. இதையடுத்து மருத்துவர்கள், மருத்துவக்கல்லூரி மருத்துவமனை முன்பு போராட்டம் நடத்தியதால் பரபரப்பு உண்டானது.<\/p><p>இது குறித்து மருத்துவர்கள் தரப்பில் பேசினோம்.<\/p><p>``கொரோனா நேரத்துல அரசு மருத்துவர்கள் மற்றும் செவிலியர்கள் அனைவரும் உயிரை பணயம் வச்சு, குடும்பத்தை மறந்து, சந்தோஷங்களை மறந்து பணி செய்து வர்றோம். இக்கட்டான இந்தச் சூழ்நிலையில கொரோனாவை கட்டுக்குள் கொண்டு வருவதற்காக களத்துல போராடிட்டு இருக்கோம். இந்த நேரத்திலகூட எங்களை சங்கடப்படுத்தும், வேதனைக்குள்ளாக்கும் பல சம்பவங்கள் நடந்துகொண்டுதான் இருக்கு. <\/p><p>குறிப்பா, நோயாளிகளோட உறவினர்களால அரசு மருத்துவர்கள் தாக்கப்படும் சம்பவங்கள்  நடப்பது தொடர்கதையாகி வருது. எங்களுக்கு பாதுகாப்பற்ற சூழல் நிலவுவதால் அரசிடம் தொடர்ந்து  கோரிக்கை வைத்து வர்றோம். இந்நிலையில தஞ்சாவூரில் அரசு மருத்துக்கல்லூரி மருத்துவமனையில் இன்று அதிகாலை கொரோனா தொற்றால் பாதிக்கப்பட்டு சிகிச்சை பெற்று வந்தவரின் உறவினர் ஒருவர், `எங்க அம்மா  சீரியஸாக நீங்கதான் காரணம்'னு சத்தம் போட்டுட்டு இருந்தார். <\/p><figure><img src=\"https:\/\/gumlet.assettype.com\/vikatan\/2021-05\/f47e3a42-cf18-4995-8c86-4caa3dee0629\/7b1fc1bb_e048_4085_8752_89c8abd7a331.jpg\" \/><figcaption>அரசு மருத்துவமனை<\/figcaption><\/figure><p>அப்போ செவிலியர் ஒருவர் மருந்துகள் வழங்கிட்டு இருந்தார். சிறப்பு மருத்துவர் மற்றும் பயிற்சி மருத்துவர், இளைஞரான அந்த உறவினர்கிட்ட, `உங்கம்மாவுக்கு தொற்று அதிகரிச்சிருக்கு'னு எடுத்துச் சொன்னாங்க. ஆனா டாக்டர்கள்  சொன்னதை அவர் கேட்கலை. மேலும், அவங்களைப் பணி செய்யவும் விடாம அடிக்கத் தொடங்கினார். இதுல மூணு பேருமே ஓட, அந்த இளைஞர்கள் அவங்களைத் துரத்தித் துரத்தி தாக்கியிருக்கார்.  <\/p><p>இதையடுத்து மருத்துவர்கள் போராட்டம் நடத்தியதுடன், காவல் நிலையத்திலும் புகார் கொடுத்தோம். பின்னர் போலீஸார் ஹாலிக் அமீத்தை ஸ்டேஷன்ல உட்காரவெச்சாங்க. மருத்துவக் கல்லூரி டீன் ரவிக்குமாரிடமும் இது தொடர்பா முறையிடப்பட்டுள்ளது. கொரோனா பரவி வர்ற இந்தக் கடினமான சூழலை எதிர்கொண்டு பணி செய்து வரும்  நிலையில, இதுபோன்ற பாதுகாப்பற்ற சூழல்கள் எங்களுக்கு அச்சத்தை ஏற்படுத்துது. இதுபோன்ற சம்பவங்களை நிர்வாகமே மூடிமறைப்பதும் வாடிக்கையாகிடுச்சு. <\/p><p>டாக்டர்கள் உயிரைக் கொல்லும் கொரோனா நோய்க்கு அஞ்சி தங்களைப் பாதுகாத்துக்கொண்டு பணி செய்வதா, அல்லது இதுபோன்ற தாக்குதலுக்கு அஞ்சி பணி செய்ய வேண்டுமானு இந்த அரசு பதில் சொல்லியே ஆகணும். தஞ்சாவூர் மருத்துவக் கல்லூரி மருத்துவமனையில் டாக்டர்கள் தாக்கப்படும் சம்பவங்கள் தொடர்ந்து வருது. தமிழ்நாடு மருத்துவ மாணவர்கள் சங்கத்தின் சார்பா இதை அரசின் கவனத்துக்கும் கொண்டு சென்றிருக்கோம். <\/p><figure><img src=\"https:\/\/gumlet.assettype.com\/vikatan\/2021-05\/c97d3464-1fe3-4c1f-bd35-06e8bab7bd2c\/e6ba23af_79bf_4a0d_92f2_113dfd6a383a.jpg\" \/><figcaption>டாக்டர்கள் போராட்டம்<\/figcaption><\/figure><p>முதலமைச்சர் ஸ்டாலின், மருத்துவம் மற்றும் மக்கள் நல்வாழ்வுத் துறை அமைச்சர் மா.சுப்ரமணியம் ஆகியோர் இதில் தனி கவனம் செலுத்தி மருத்துவப் பணியாளர்களின் பாதுகாப்பை உறுதிப்படுத்தணும். இதுபோன்ற தாக்குதல்ல ஈடுபடுவோர் கடுமையான சட்டத்தின் கீழ் கைது செய்யப்படுவதுடன், அவங்க மீது உரிய நடவடிக்கையும் எடுக்கணும். இனி இதுபோன்ற சம்பவங்கள் தொடரக் கூடாது'' என்றனர்.<\/p><p>ஹாலிக் அமீதின் தாயார் கொரோனா சிகிச்சை பலனளிக்காமல் உயிரிழந்துவிட்டார். சரியான சிகிச்சை அளிக்காததால்தான் தன் அம்மா இறந்ததாக எண்ணி வேதனையடைந்த ஹாலிக், அதனால் ஏற்பட்ட மனக் குமுறலில் டாக்டர்களைத் தாக்கியிருக்கிறார். பின்னர் டீன், நிர்வாக அதிகாரி ஆகியோரிடம் மன்னிப்புக் கேட்ட பிறகு ஹாலிக் விடுவிக்கப்பட்டதாக இளைஞரின் தரப்பில் கூறப்படுகிறது.<\/p>","link":"https:\/\/www.vikatan.com\/news\/tamilnadu\/thanjavur-youth-manhandled-doctors-after-his-mother-passed-away-due-to-covid-19","image":["https:\/\/gumlet.assettype.com\/vikatan\/2021-05\/6e637fe2-8354-4b30-9a5c-13e20f40ca08\/dcdb1c26_ab1e_4de1_8363_f6f4bd59847e.jpg"],"pubdate":"Thu, 27 May 2021 13:24:53 +0000"},{"title":"வேலூர்: கணவர் இறந்தது தெரியாமல் மனைவியும் கொரோனாவால் மரணம்; ஆதரவின்றி தவிக்கும் குழந்தைகள்!","text":"<p>மரணிப்பவரின் முகத்தைக்கூட கடைசியாக ஒருமுறை பார்க்கவிடாத துயரத்தைக் கொடுத்திருக்கிறது கொரோனா. உறவினர்களை விலக்கி வைத்து உடலைக் கையாளும் நடைமுறை கண்கலங்க வைக்கிறது. `இயல்பு வாழ்க்கைக்கு எப்போது திரும்பப் போகிறோம்’ என்று நினைப்போருக்கு மத்தியில், சிலரது வாழ்க்கையை நிரந்தரமாக இருட்டுக்குள்ளேயே சிறை வைத்திருக்கிறது, இந்தக் கொடிய தொற்று. நெஞ்சைப் பதற வைக்கக்கூடிய அப்படியொரு துயரச்சம்பவம், வேலூரில் நடந்திருக்கிறது.<\/p><figure><img src=\"https:\/\/gumlet.assettype.com\/vikatan\/2021-04\/38ea28da-2de8-4fd0-994b-102e5d3e7eb9\/person_5441453_1920.jpg\" \/><figcaption>Corona Pandemic<\/figcaption><\/figure><p>வேலூர் காட்பாடியிலுள்ள டாஸ்மாக் எலைட் மதுக்கடையில் பணிபுரிந்து வந்தவர் சிவராஜ் (வயது 45). இவரின் மனைவி பாமா (38). இந்தத் தம்பதிக்கு 10 வயதில் இமான், 7 வயதில் ஜோயல் என இரண்டு ஆண் குழந்தைகள் இருக்கிறார்கள். சில தினங்களுக்கு முன்பு கொரோனா தொற்றால் பாதிக்கப்பட்ட சிவராஜும், அவரின் மனைவியும் வேலூரிலுள்ள தனியார் மருத்துவமனையில் சிகிச்சைக்காக அனுமதிக்கப்பட்டிருந்தனர்.<\/p><p>இந்நிலையில், சிகிச்சைப் பலனளிக்காமல் சிவராஜ் 24-ம் தேதி உயிரிழந்தார். உயிருக்கு ஆபத்தான நிலையிலிருந்த அவரின் மனைவி பாமாவும், கணவன் இறந்ததுகூட தெரியாமல் நேற்று முன்தினம் உயிரிழந்துவிட்டார். தாய், தந்தையைப் பறிகொடுத்த இரண்டு குழந்தைகளும் ஆதரவற்ற நிலையில் நிர்க்கதியாகத் தவிக்கிறார்கள். `இப்படியொரு துயரம் எதிரிக்கும்கூட வரக்கூடாது’ என்று குழந்தைகளின் நிலையைக் கண்டு கதறித் துடிக்கிறார்கள் உறவினர்கள். <\/p><figure><img src=\"https:\/\/gumlet.assettype.com\/vikatan\/2021-05\/e9460c2c-bdd3-4749-aa1f-6abeec4edf6b\/WhatsApp_Image_2021_05_26_at_4_53_35_PM.jpeg\" \/><figcaption>மரணமடைந்த தம்பதி<\/figcaption><\/figure><p>இதுதொடர்பாக, தமிழ்நாடு டாஸ்மாக் பணியாளர் சங்க மாநிலத் தலைவர் பெரியசாமி, முதலமைச்சர் மு.க.ஸ்டாலினுக்குக் கோரிக்கை மனு ஒன்றையும் அனுப்பியிருக்கிறார். அதில், ``கொரோனா தொற்றுக்கு டாஸ்மாக் பணியாளர் சிவராஜ் மற்றும் அவரின் மனைவி பாமா இறந்துள்ளனர். அவர்களுடைய குடும்பத்தினருக்கு நிவாரண உதவி அளிக்க வேண்டும். தாய், தந்தையை இழந்து தவிக்கும் குழந்தைகளுக்கும் பாதுகாப்பு அளிக்க வேண்டும்’’ என்று கோரிக்கை விடுத்திருக்கிறார்.<\/p>","link":"https:\/\/www.vikatan.com\/news\/tamilnadu\/vellore-husband-and-wife-succumbed-to-covid-19-leave-behind-two-kids","image":["https:\/\/gumlet.assettype.com\/vikatan\/2021-05\/b9c715e0-2f20-4dd5-98e6-2adf40ef1e8c\/WhatsApp_Image_2021_05_26_at_4_53_35_PM.jpeg"],"pubdate":"Thu, 27 May 2021 11:34:14 +0000"},{"title":"`சிவகார்த்திகேயன் தந்தை பற்றி பேசியது மட்டும் தவறானது!’ - ஹெச்.ராஜா விளக்கம்","text":"<p>\"நடிகர் சிவகார்த்திகேயனுக்கும் எனக்கும் எந்தவித விரோதமும் இல்லை. அவர் தந்தையும் காவல்துறையில் இருந்தவர் என்பதால் தவறுதலாக அவர் பெயரை கூறிவிட்டேன். சிவகார்த்திகேயனை தர்மசங்கடத்தில் ஆழ்த்த வேண்டுமென்று  பேசவில்லை\" என்று, பாஜக தலைவர் ஹெச்.ராஜா விளக்கம் அளித்துள்ளார். அதேநேரம் மமக தலைவர் ஜவாஹிருல்லாவை பற்றி பேசியுள்ளது மீண்டும் சர்ச்சையாகியுள்ளது.<\/p><figure><img src=\"https:\/\/gumlet.assettype.com\/vikatan\/2019-05\/fd58181e-7cc8-4029-b829-9f002ab12fa7\/106766_thumb.jpg\" \/><figcaption> ஹெச். ராஜா<\/figcaption><\/figure><p>ஹெச்.ராஜா சில நாட்களுக்கு முன் செய்தியாளர்களிடம் , நிதி அமைச்சர் பி.டி.ஆர்.பழனிவேல் தியாகராஜன், மமக தலைவர் ஜவாஹிருல்லா ஆகியோரை கடுமையாக விமர்சித்து பேசியவர், சிறை அதிகாரியாக இருந்த நடிகர் சிவகார்த்திகேயன் தந்தை கொலை செய்யப்பட்டதற்கு ஜவாஹிருல்லா காரணம் என்று கூறியது பரபரப்பை ஏற்படுத்தியது.<\/p><p>இதற்கு முன்பும் பல்வேறு பிரச்னைகளில் அதிரடியாக  பேசி சர்ச்சையை ஏற்படுத்தியவர் ஹெச்.ராஜா. ஆதாரமற்ற குற்றச்சாட்டை கூறிய ஹெச்.ராஜா மீது நடவடிக்கை எடுக்க வேண்டுமென்று மமக சார்பில் டி.ஜி.பி-யிடம் புகார் அளிக்கப்பட்டது. மாவட்ட அளவிலும் மமகவினர் காவல்துறையில் புகார் அளித்தனர்.<\/p><figure><img src=\"https:\/\/gumlet.assettype.com\/vikatan\/2020-10\/5819c8b0-f6c5-439c-9598-ba14018a30c6\/jawahirullah.jpg\" \/><figcaption>ஜவாஹிருல்லா<\/figcaption><\/figure><p>இந்நிலையில் நேற்று காரைக்குடியில் செய்தியாளர்களிடம் பேசிய ஹெச்.ராஜா, \"சிவகார்திகேயனுக்கும் எனக்கும் எந்தவித விரோதமும் இல்லை. அவர் தந்தையும் காவல்துறையில் இருந்தவர் என்பதால் தவறுதலாக அவர் பெயரை கூறிவிட்டேன். அவரை தர்மசங்கடத்தில் ஆழ்த்த வேண்டுமென்று  பேசவில்லை\" என்றவர்,  தொடர்ந்து பேசும்போது,<\/p><p>\"மதுரையில் ஜெயிலர் ஜெயப்பிரகாஷை கொன்ற அல் உம்மா இயக்கத்தில் ஜவாஹிருல்லா உறுப்பினராக இருந்தவர்தான். அவர் குற்றம் செய்ததாக கூறவில்லை. அதேநேரம் கோவை கலவரத்தை தொடர்ந்து அரசு அனுமதி இல்லாமல் வெளிநாட்டிலிருந்து நிதியை பெற்ற வழக்கில் ஒருவருடம் தண்டனை பெற்றவர் ஜவாஹிருல்லா. அந்த வழக்கு மேல் முறையீடு செய்யபட்டுள்ளது. இவர் ஜாமீனில் உள்ளார். இவர்தான் பாபநாசம் எம்.எல்.ஏ என்று கூறினேன். இதில் ஒன்றும் தவறு இல்லை. இதற்காக என்னை பலரும் விமர்சிக்கிறார்கள். நான் இதை சட்டப்படி எதிர்கொள்ள தயாராக இருக்கிறேன்\" என்றார். <\/p><figure><img src=\"https:\/\/gumlet.assettype.com\/vikatan\/2021-04\/ab8736a1-305b-4821-bd9a-3efb89bb3ae3\/h_raja.jpg\" \/><figcaption>ஹெச்.ராஜா<\/figcaption><\/figure><p>தொடர்ந்து, \"பாலியல் வழக்கில் சிக்கியுள்ள பத்மா சேஷாத்திரி பள்ளி ஆசிரியரை அதிகபட்ச தண்டனையாக தூக்கிலேயே போடலாம். ஆனால் பள்ளி நிர்வாகத்தை குறை கூறுவது உள்நோக்கம் கொண்டது. எத்தனையோ கிறிஸ்தவ பள்ளிகளில் இதுபோன்ற குற்றச்சாட்டு எழுந்தபோது யாரும் நிர்வாகத்தை குறை கூறவில்லை.<\/p><p>தமிழகத்தில் தடுப்பூசி போட மக்களை தயக்கப்பட வைத்தது தற்போதுள்ள ஆளும் கட்சியும், அதனுடைய கூட்டணிக் கட்சியும்தான். கொரோனா தொற்று ஒழிப்பில் தமிழக அரசு இன்னும் எச்சரிக்கையோடு கவனம் செலுத்த வேண்டும். மெத்தனப்போக்கு கூடாது. தமிழ்நாட்டில் 12 லட்சத்திற்கு மேல் தடுப்பூசிகள் வீணாக போயுள்ளன.<\/p><figure><img src=\"https:\/\/gumlet.assettype.com\/vikatan\/2020-02\/ad89df44-9850-489f-b63e-de037d27e6c3\/s_5.jpg\" \/><figcaption>சிவகார்த்திகேயன்<\/figcaption><\/figure><p>நான் செய்தியாளர்களிடம் பேசும்போது யாரைப் பற்றியும் அவதூறாகவோ, தவறுதலாக பேசியதே கிடையாது. எந்த சமுதாயத்தை பற்றியும் இழிவாக பேசியது கிடையாது. நான் சமுதாய ரீதியாக பேசியதாக விமர்சிக்கும் விடுதலை சிறுத்தைகள்தான் ஜாதி கட்சி. ஜவாஹிருல்லாதான் மதவாத கட்சி.<\/p><p>நான் அன்று சிவகார்த்திகேயன் தந்தையை பற்றி பேசியது மட்டும்தான் தவறானது. மற்றபடி நான் கூறியது அனைத்தும் உண்மை\" என்றார்.<\/p>","link":"https:\/\/www.vikatan.com\/news\/politics\/hraja-explains-regarding-his-press-meet-controversy-regarding-actor-sivakarthikeyan-fathers-death","image":["https:\/\/gumlet.assettype.com\/vikatan\/2019-05\/a8116c4a-d930-4490-a54a-b6112655c4d6\/117284_thumb.jpg"],"pubdate":"Thu, 27 May 2021 10:57:59 +0000"},{"title":"புளியங்குடி: `குடிக்காமல் இருக்க முடியவில்லை'- டாஸ்மாக் சுவற்றில் துளையிட்டு திருட முயன்ற நபர் கைது","text":"<p>கொரோனா பெருந்தொற்றின் ஆபத்தில் இருந்து மக்களைக் காக்கும் வகையில் தளர்வுகளற்ற ஊரடங்கை தமிழக அரசு அறிவித்து செயல்படுத்தி வருகிறது. அதனால் அத்தியாவசிய தேவைக்கான கடைகள் தவிர பிற கடைகள் அடைக்கப்பட்டுள்ளன. <\/p><p><a href=\"https:\/\/www.vikatan.com\/news\/crime\/156387-liquor-and-cash-stolen-from-tasmac-shop\">டாஸ்மாக் மதுபானக் கடை<\/a>கள் அனைத்தும் மூடப்பட்டுக் கிடக்கின்றன. அதனால் மது கிடைக்காததால் ஏற்பட்ட மன உளைச்சலில், போதைக்கு அடிமையான சிலர் வீடுகளிலேயே கள்ளச்சாராயம் காய்ச்ச முயற்சி செய்து கைது செய்யப்பட்ட சம்பவங்கள் சில இடங்களில் நடந்து வருகின்றன.<\/p><p>Also Read: <a href=\"https:\/\/www.vikatan.com\/news\/general-news\/tirunelveli-two-persons-arrested-for-making-illicit-liquor-in-house\">நெல்லை: டாஸ்மாக் மூடப்பட்டிருப்பதால் வீட்டில் கள்ளச் சாராயம் காய்ச்சிய இருவர் கைது! <\/a><\/p><p>தென்காசி மாவட்டம் புளியங்குடி பகுதியில் உள்ள டாஸ்மாக் மதுபான கடையில் 23-ம் தேதி யாரோ மர்ம நபர் சுவரில் துளையிட்டு உள்ளே நுழைய முயற்சி செய்துள்ளார். அந்தப் பகுதியில் போலீஸார் தீவிர கண்காணிப்பில் ஈடுபட்டிருந்ததால் சுவரில் பாதி துளையிட்ட நிலையில் திருட வந்த மர்ம நபர் தப்பியோடிவிட்டார்.<\/p><figure><img src=\"https:\/\/gumlet.assettype.com\/vikatan\/2021-05\/14ed6f22-8c36-459c-9a27-aba06504321d\/accused.jpg\" \/><figcaption>கைது செய்யப்பட்ட கார்த்திக்<\/figcaption><\/figure><p>அதனால் புளியங்குடி பகுதியில் போலீஸ் பாதுகாப்பை அதிகரித்து தென்காசி மாவட்ட காவல்துறை கண்காணிப்பாளர் சுகுணா சிங், கூடுதல் கண்காணிப்பாளர் சுவாமிநாதன் ஆகியோர் நடவடிக்கை எடுத்தார்கள். அதன்படி, டாஸ்மாக் கடைகள் ஆள்நடமாட்டம் இல்லாத பகுதிகளில் இருந்தால் அங்கு போலீஸாரின் ரோந்தை அதிகரித்து உத்தரவிடப்பட்டது.<\/p><p>புளியங்குடி பாம்புக்கோவில் சந்தை பகுதியில் உள்ள <a href=\"https:\/\/www.vikatan.com\/news\/crime\/156387-liquor-and-cash-stolen-from-tasmac-shop\">டாஸ்மாக் கடையின் சுவரில் மீண்டும் ஒரு மர்ம நபர் துளையிட்டு உள்ளே நுழைந்துள்ளார்<\/a>. அந்தக் கடையின் உள்ளே சென்றவர் அங்கிருந்த மது பாட்டில்களை எடுத்து அளவுக்கு அதிகமாகக் குடித்துள்ளார். கடையின் உள்ளே சத்தம் கேட்பதை அங்கு ரோந்துப் பணியில் இருந்த போலீஸார் கேட்டுள்ளனர். <\/p><p>அதனால் அந்தக் கடையைச் சுற்றிலும் வந்து பார்த்தபோது அங்குள்ள சுவரில் துளையிடப்பட்டிருந்தது. அதன் வழியாகப் பார்த்தபோது இளைஞர் ஒருவர் குடிபோதையில் மது பாட்டில்களை அள்ளிக்கொண்டிருந்ததைக் கண்டனர். அவரை வெளியே வரவழைத்து விசாரித்தபோது புளியங்குடியைச் சேர்ந்த  கார்த்திக் என்பது தெரியவந்தது.<\/p><p>போலீஸ் விசாரணையில், ``வேலை எதுவும் செய்யாமல் ஊர் சுற்றிக் கொண்டிருந்த நான் வீட்டில் பணத்தைத் திருடி தினமும் குடித்து வந்தேன். இப்போது குடிக்காமல் இருக்கமுடியவில்லை. இந்த டாஸ்மாக் கடை ஒதுக்குப்புறமாக இருந்ததால் சுவரில் துளையிட்டு உள்ளே நுழைந்து குடித்துவிட்டு பாட்டில்களைத் திருடினேன்” எனத் தெரிவித்துள்ளார். அவருக்கு வேறு ஏதேனும் திருட்டுச் சம்பவங்களில் தொடர்பு உண்டா என்பது குறித்து போலீஸார் விசாரணை நடத்தி வருகிறார்கள்.<\/p>","link":"https:\/\/www.vikatan.com\/news\/general-news\/youngster-who-brokeinto-tasmac-shop-to-stole-liquor-arrested","image":["https:\/\/gumlet.assettype.com\/vikatan\/2021-05\/c144c628-2dbf-4a5f-8741-d033c798dc06\/tasmac.jpg"],"pubdate":"Thu, 27 May 2021 10:35:32 +0000"},{"title":"கொரோனா வைரஸ் பாதிப்பில் சென்னையை முந்திய கோவை - இந்த நிலைவரக் காரணம் யார்?","text":"<p>கொரோனா வைரஸ் முதல் அலை காலகட்டம், தலைநகர் சென்னைக்கு அடுத்தபடியாக கோவை மாவட்டம் தான் அதிக பாதிப்பை சந்தித்திருந்தது. ஆனாலும், கொரோனா வைரஸை வேகமாக கடுப்படுத்தி முன்மாதிரி மாவட்டமாக இருந்தது கோவை. கொரோனா வைரஸ் இரண்டாவது அலையில் சென்னையை முந்தி பாதிப்பில் முதல் இடத்தை பிடித்துள்ளது கோவை.<\/p><figure><img src=\"https:\/\/gumlet.assettype.com\/vikatan\/2021-04\/081de960-07a1-435a-b9d2-3c3cd2b4f3b5\/IMG_20200415_WA0046.jpg\" \/><figcaption>கோவை<\/figcaption><\/figure><p>சுகாதாரத்துறை அறிக்கைபடி, சென்னையில் நேற்று 3,561 பேருக்கு கொரோனா வைரஸ் உறுதியாகியுள்ளது. கோவையில் நேற்று ஒரே நாளில் 4,268 பேருக்கு கொரோனா வைரஸ் உறுதி செய்யப்பட்டுள்ளது.<\/p><p>Also Read: <a href=\"https:\/\/www.vikatan.com\/news\/tamilnadu\/coimbatore-corona-cases-may-surpass-chennai\">கொரோனா பாதிப்பு: சென்னையை விஞ்சும் நிலையில் கோவை!<\/a><\/p><p>``இரண்டாவது அலை தொடக்கத்தில் சென்னைக்கு அடுத்தநிலையில்தான் கோவை இருந்தது. அப்போது இங்கு பாதிப்பு சற்று குறைவு. அந்த நேரத்திலேயே தேவையான முன்னெச்சரிக்கை நடவடிக்கைகளை எடுத்திருந்தால் இந்தளவுக்கு பாதிப்பு சென்றிருக்காது. இப்போது எந்த நேரமும் ஆக்ஸிஜன் படுக்கைகளுக்கு விசாரணை, மின் மயானங்களுக்கு விசாரணை என்று திரும்பிய பக்கமெல்லாம் மக்கள் பதற்றத்தில் இருக்கின்றனர்.<\/p><figure><img src=\"https:\/\/gumlet.assettype.com\/vikatan\/2021-05\/967f5e64-98e4-40d5-ad35-5d5bfe4ad2ff\/IMG_20210517_WA0047.jpg\" \/><figcaption>கோவை கொரோனா<\/figcaption><\/figure><p>இரண்டாவது அலையை அறிவியல் பூர்வமாக கணிக்கத் தவறியதே இப்போதைய நிலைக்குக் காரணம். ஆட்சியில் இருந்தபோது ஆக்டிவாக இருந்த அ.தி.மு.க-வினர் அதன்பிறகு `கண்டா வரச் சொல்லுங்க' என்றளவுக்கு முடங்கிவிட்டனர்.<\/p><p>ஆட்சியாளர்களை சந்தித்து மனு அளிப்பதை யார் வேண்டுமானாலும் செய்யலாம். எம்.எல்.ஏ-வாக அ.தி.மு.கவினர் இந்த காலகட்டத்தில் ஆக்கபூர்வமாக செயல்படவில்லை. கோவை மாவட்டத்தை முன்னிலைப்படுத்தி தேவைகளை பூர்த்தி செய்யும் மக்கள் பிரதிநிதிகள் தி.மு.கவில் யாரும் இல்லை. ஆட்சி மற்றும் கட்சி பொறுப்பில் உள்ள தி.மு.கவினர் பிரச்னையை சரியாக புரிந்து கொள்வதில்லை.<\/p><figure><img src=\"https:\/\/gumlet.assettype.com\/vikatan\/2021-05\/4df8f497-9305-4713-9e0e-8090bfe1c231\/IMG_20210510_WA0062.jpg\" \/><figcaption>கோவை <\/figcaption><\/figure><p>இதனால் ஆக்ஸிஜன் தொடங்கி தடுப்பூசி விவகாரம் வரை பரஸ்பரம் குற்றம் சாட்டிக் கொண்டிருக்கின்றனர். இதில் பாதிக்கப்படுவது என்னவோ? கோவை மக்கள்தான். விருப்பு, வெறுப்புகளை ஒதுக்கி வைத்துவிட்டு அனைவரும் ஒன்றிணைந்து பணியாற்றி கொரோனாவை கட்டுப்படுத்த வேண்டும்” என்கின்றனர் சமூக ஆர்வலர்கள்.<\/p><p>இதுகுறித்து அதிகாரிகளிடம் கேட்டபோது,``மற்ற பகுதிகளைவிட கோவை மண்டலத்தில் கொரொனாவின் தாக்கம் சற்று தாமதமாக தொடங்கியுள்ளது. கோவை மட்டுமல்லாமல், அதைச் சுற்றியுள்ள 8 மாவட்டங்களுக்கு மருத்துவ தலைநகராகவும் கோவை இருக்கிறது. இதனாலும், இங்கு பாதிப்பு சற்று அதிகரித்து வருகிறது.<\/p><figure><img src=\"https:\/\/gumlet.assettype.com\/vikatan\/2021-04\/9db37a13-8408-4681-aa44-33215d1f52b2\/Coimbatore_GH.jpg\" \/><figcaption>கோவை அரசு மருத்துவமனை<\/figcaption><\/figure><p>மேற்கு மண்டலம் முழுவதுமே பாதிப்பு அதிகரித்து கொண்டுதான் இருக்கிறது. சென்னையில் இருந்து சிறப்பு அதிகாரிகள் கோவை வந்துள்ளனர். அவர்களுடன் ஆலோசித்து கொரோனாவை கட்டுப்படுத்த தீவிர நடவடிக்கைகள் எடுத்து வருகிறோம்” என்றனர்.<\/p><p>கட்சிபேதமின்ற ஆட்சியாளர்களும், அதிகாரிகளும், மக்களும் ஒன்றிணைந்தால் மட்டுமே கொரோனாவை கட்டுப்படுத்த முடியும் என்பது <\/p>","link":"https:\/\/www.vikatan.com\/news\/tamilnadu\/coimbatore-crossed-chennai-on-corona-numbers-what-is-the-reason","image":["https:\/\/gumlet.assettype.com\/vikatan\/2021-05\/23bef5d5-1e1b-43fe-b6cc-7d226f0fd49e\/IMG_20200415_WA0025.jpg"],"pubdate":"Thu, 27 May 2021 10:11:52 +0000"},{"title":"தேனி: 66 அடியை எட்டிய வைகை அணை நீர்மட்டம்; கரையோர மக்களுக்கு வெள்ள அபாய எச்சரிக்கை!","text":"<p>`டவ்தே புயல்’ மற்றும் `வளிமண்டல மேலடுக்கு சுழற்சி’யின் காரணமாகத் தேனி மாவட்டத்தில் கடந்த சில நாள்களாகத் தொடர்ந்து மழை பெய்து வருகிறது. இதே போல், கேரள மாநிலம் முல்லைப் பெரியாறு அணையின் நீர்ப்பிடிப்புப் பகுதியிலும் மழை பெய்ததால் அணையின் நீர் மட்டம் 130 அடி வரை உயர்ந்துள்ளது.<\/p><p> அதனால் விநாடிக்கு 900 கன அடி தண்ணீர் திறக்கப்பட்டடுள்ளது. இதன் காரணமாகவும், வைகை அணையின் நீர்ப்பிடிப்புப் பகுதியில் பெய்த மழையின் காரணமாகவும் அணையின் நீர் மட்டம் 66 அடியை நெருங்கியுள்ளது. வழக்கமாக, 71 அடி உயரமுள்ள வைகை அணையின் நீர் மட்டம், 66 அடியை எட்டும்போது முதல் வெள்ள அபாய எச்சரிக்கை விடப்படும். <\/p><figure><img src=\"https:\/\/gumlet.assettype.com\/vikatan\/2021-05\/dcac60f5-9bc9-4f5a-81e7-0212fd8f0c1f\/IMG_20210526_WA0113.jpg\" \/><figcaption>கடல் போலக் காட்சி அளிக்கும் வைகை அணை<\/figcaption><\/figure><p>68.50 அடியை எட்டும்போது இரண்டாம் கட்ட வெள்ள அபாய எச்சரிக்கையும், 69 அடியை எட்டும்போது மூன்றாம் கட்ட வெள்ள அபாய எச்சரிக்கையும் விடப்பட்டு தண்ணீர் திறக்கப்படும். அக்னி நட்சத்திர காலத்திலும் தேனி மாவட்டத்தில் பெய்த மழை காரணமாக, வைகை அணைக்கு தொடர்ந்து நீர் வரத்து அதிகரிப்பின் காரணமாக நீர் மட்டம் உயர்ந்துள்ளது. தற்போது மதுரை மாநகர குடிநீருக்காக மட்டும் விநாடிக்கு 72 கன அடி தண்ணீர் திறக்கப்படுகிறது. கடந்த ஆண்டு இதே நாளில் வைகை அணையின் நீர் மட்டம் 41.98 அடியாக இருந்தது.<\/p><p>தற்போது அணையின் நீர் மட்டம், 66 அடியை நெருங்கியுள்ளதால் ஆற்றின் கரையோரப் பகுதி மக்களுக்கு வெள்ள அபாய எச்சரிக்கை விடும் சூழல் நிலவி வருகிறது. வைகை அணையில் போதிய அளவு தண்ணீர் இருப்பதால் மதுரை மாவட்டத்தின் முதல் போக சாகுபடிக்குத் தண்ணீர் திறக்க, விவசாயிகள் அரசுக்குக் கோரிக்கை வைத்துள்ளனர். <\/p><p>இதையடுத்து, வரும் ஜூன் 4-ம் தேதி தண்ணீர் திறக்கப்பட உள்ளது. விநாடிக்கு 700 கன அடி முதல் தேவைக்கு ஏற்ப 2,100 கன அடி வரை தண்ணீர் வெளியேற்றப்படும். முதல் போக பாசனத்துக்காக 2 மாதங்கள் வரையிலும், அதைத் தொடர்ந்து இரண்டாம் போக பாசனத்துக்காக மார்ச் மாதம் வரையிலும் தண்ணீர் திறக்க வாய்ப்பு உள்ளது. <\/p><figure><img src=\"https:\/\/gumlet.assettype.com\/vikatan\/2021-05\/7ab4d9e0-790f-4852-96da-3485a53cd946\/IMG_20210526_WA0110.jpg\" \/><figcaption>வைகை அணை<\/figcaption><\/figure><p>வைகை அணையில் இருந்து திறக்கப்படும் தண்ணீர் மூலம் மதுரை, திண்டுக்கல் மாவட்டங்களில் சுமார் 1.36 லட்சம் ஏக்கர் நிலங்கள் பாசன வசதி பெறும். இதனால், மதுரை, திண்டுக்கல், தேனி உள்ளிட்ட 5 மாவட்ட விவசாயிகள் மகிழ்ச்சி அடைந்துள்ளனர். பல ஆண்டுகளுக்குப் பிறகு முதல் போகப் பாசனத்துக்காக வைகை அணையில் இருந்து தண்ணீர் திறக்கப்படுவது குறிப்பிடத்தக்கது.<\/p>","link":"https:\/\/www.vikatan.com\/news\/agriculture\/flood-alert-given-to-shore-dwellers-as-vaigai-dam-reaches-66-ft","image":["https:\/\/gumlet.assettype.com\/vikatan\/2021-05\/f3d25ca2-daac-4471-b6b5-02f6d2847636\/IMG_20210526_WA0112.jpg"],"pubdate":"Thu, 27 May 2021 07:17:56 +0000"},{"title":"வாணியம்பாடி: 4 பெண்களை திருமணம் செய்த பைனான்ஸியர்! - 4வது மனைவியின் மகளிடமும் அத்துமீறிய கொடூரம்","text":"<p>திருப்பத்தூர் மாவட்டம், வாணியம்பாடி காமராஜ்புரம் பகுதியைச் சேர்ந்தவர் பாரதி (வயது 47). பைனானஸ் மற்றும் ரியல் எஸ்டேட் தொழில் செய்துவரும் இந்த நபர், இதுவரை நான்கு பெண்களை திருமணம் செய்துகொண்டிருக்கிறார். முதல் மனைவிக்கு ஒரு மகன், ஒரு மகள் இருக்கிறார்கள். முதல் மனைவி இறந்துவிட்ட நிலையில், இரண்டாவது திருமணம் செய்துகொண்டார். இரண்டாவது மனைவிக்கும் இரண்டு பிள்ளைகள் பிறந்த நிலையில், கருத்து-வேறுபாடு ஏற்பட்டிருக்கிறது. அதனால், பெண் குழந்தைகளை பாரதியிடமே விட்டுவிட்டு இரண்டாவது மனைவி எங்கேயோ சென்றுவிட்டார். இதனால், மூன்றாவது திருமணம் செய்திருக்கிறார் பாரதி. அவருக்கும் இரண்டு பெண் பிள்ளைகள் பிறந்திருக்கிறார்கள்.<\/p><figure><img src=\"https:\/\/gumlet.assettype.com\/vikatan\/2021-05\/75855562-c9e1-40fd-a2b4-1b35e6924bc5\/sirumi_850x560.jpg\" \/><figcaption>சிறுமி - Representational Image<\/figcaption><\/figure><p>6 பிள்ளைகளுடனும் மூன்றாவது மனைவியுடன் சேர்ந்து குடும்பம் நடத்தி வந்தார் பாரதி. இந்த நிலையில், ரியல் எஸ்டேட் தொழில் காரணமாக சென்னையில் சில தினங்கள் இருந்த பாரதிக்கு, அங்கு தங்கியிருந்த வேறொருவரின் மனைவியுடன் தொடர்பு ஏற்பட்டது. அந்த பெண்ணுக்கு ஏற்கெனவே இரண்டு பெண் குழந்தைகள் உள்ளனர். எதைப்பற்றியும் கவலைப்படாத சென்னைப் பெண், கணவனை உதறி தள்ளிவிட்டு இரண்டு மகள்களை அழைத்துக்கொண்டு பாரதியுடன் வாணியம்பாடிக்கு வந்துவிட்டார். தனது வீட்டிற்கே நேராக அழைத்துச்சென்று தங்க வைத்த பாரதியின் செயலால் அதிர்ந்துப் போனார் மூன்றாவது மனைவி.<\/p><p>அவர்களுக்குள் தகராறு ஏற்பட்டிருக்கிறது. பாரதியுடன் வாழ பிடிக்காமல், குழந்தைகளையும் தன்னுடன் அழைத்துச் செல்ல விருப்பமில்லாமல் மூன்றாவது மனைவியும் பிரிந்துச் சென்றுவிட்டார். சென்னையிலிருந்து அழைத்துவந்த பெண்ணை நான்காவது திருமணம் செய்துகொண்டு குடும்பம் நடத்த தொடங்கினார் பாரதி. இந்த நிலையில், நான்காவது மனைவியின் 10 வயது மகளுக்குப் பாலியல் தொல்லை கொடுத்து வந்திருக்கிறார். இரவில், அனைவரும் தூங்கியப் பின்னர் அந்த சிறுமியிடம் தொடர்ந்து அத்துமீற முயற்சித்திருக்கிறார் பாரதி. சமீபத்தில்தான், தன் மகளுக்கு நேரவிருந்த கொடுமையை கண்கூடாகப் பார்த்து அதிர்ந்து போயிருக்கிறார் நான்காவது மனைவி.<\/p><figure><img src=\"https:\/\/gumlet.assettype.com\/vikatan\/2021-05\/9e1584c8-b5d4-4e13-97ac-d8dccbfa3a66\/WhatsApp_Image_2021_05_27_at_10_10_30_AM__2_.jpeg\" \/><figcaption>பாரதி<\/figcaption><\/figure><p>இதுகுறித்து, வாணியம்பாடி அனைத்து மகளிர் காவல் நிலையத்தில் புகாரளித்தார். போக்சோ சட்டப்பிரிவின் கீழ் வழக்குப்பதிவு செய்த போலீஸார், பாரதியை கைதுசெய்து சிறையிலடைப்பதற்காக கொரோனா பரிசோதனை செய்தனர். அதில், அவருக்கு தொற்று கண்டறியப்பட்டதால், சிகிச்சைக்காக மருத்துவமனையில் அனுமதிக்கப்பட்டிருக்கிறார். அதேசமயம், பாரதியிடம் நடத்தப்பட்ட விசாரணையில், <a href=\"https:\/\/www.vikatan.com\/news\/tamilnadu\">ஐந்தாவதாக மேலும் ஒரு பெண்ணுடன் ரகசிய தொடர்பு வைத்திருந்ததும் தெரியவந்திருக்கிறது<\/a>. பைனான்ஸியர் பாரதியின் அடுத்தடுத்த திருமணங்களும், வளர்ப்பு மகளிடமே அத்துமீறிய கொடூர செயலும் காவல்துறையினரையே திகைக்க வைத்திருக்கிறது.<\/p>","link":"https:\/\/www.vikatan.com\/government-and-politics\/crime\/vaniyambadi-10-year-old-girl-sexually-harassed-mothers-husband-arrested","image":["https:\/\/gumlet.assettype.com\/vikatan\/2021-05\/cd4f174e-58ce-46d4-8a24-3da8c131a229\/WhatsApp_Image_2021_05_27_at_10_10_30_AM__3_.jpeg"],"pubdate":"Thu, 27 May 2021 07:08:30 +0000"},{"title":"தூத்துக்குடி: வசவப்பபுரத்தில்  முதுமக்கள் தாழிகள்; இங்கும் அகழாய்வு நடத்த மக்கள் கோரிக்கை!","text":"<p>தூத்துக்குடி மாவட்டம் முறப்பநாடு அருகில் உள்ளது வசவப்பபுரம். இவ்வூர், தூத்துக்குடி, நெல்லை மாவட்டங்களின் எல்லையாக உள்ளது. தூத்துக்குடி மாவட்டத்திலுள்ள ஆதிச்சநல்லூர், சிவகளை, கொற்கை போன்ற பகுதியில் மாநில அரசு அகழாய்வு செய்து பல்வேறு பொருள்களைக் கண்டெடுக்கும் பணி நடந்து வருகிறது. தற்போது ஊரடங்கினால் அகழாய்வுப் பணிகள் நிறுத்தி வைக்கப்பட்டுள்ளது. இந்நிலையில், வசவப்பபுரம் பரம்புப் பகுதிலும் பல முதுமக்கள் தாழிகள் கிடைத்துள்ளன. <\/p><figure><img src=\"https:\/\/gumlet.assettype.com\/vikatan\/2021-05\/adfa1986-ef47-4dd7-a3ec-6b7d2a4ddc20\/srivi_4.jpg\" \/><figcaption>அதிகாரிகள் ஆய்வு<\/figcaption><\/figure><p>அந்த தாழிகளுக்குள் விதவிதமான ஜாடிகள் உள்ளிட்ட மண்பாண்டங்களால் ஆன பொருள்கள், இரும்பு ஆயுதங்கள், விளக்கு தூபம் உள்ளிட்ட பல வகையான பொருள்களும் கிடைத்துள்ளன. <\/p><p>”எங்க ஊர்ல மழை பெய்ஞ்சாலே, வித்தியாசமான மண் பானைகள், மண்ணாலான பொருட்கள் மண்ணுக்குள்ளருந்து வெளியே தென்படும். அப்படி கிடச்சப் பொருள்களைச் சேகரிச்சு வச்சிருக்கோம். இதை தாசில்தாரின் கவனத்துக்கு கொண்டு சென்றோம். ஆதிச்சநல்லூர், சிவகளையில் அகழாய்வு நடத்துவதைப்போல வசவப்பபுரத்திலும், மாநில அரசு தொல்லியல் ஆய்வு நடத்தவேண்டும்” என்கின்றனர் ஊர்மக்கள்.<\/p><p>இதுகுறித்து எழுத்தாளரும் தொல்லியல் ஆய்வாளருமான முத்தாலங்குறிச்சி காமராசுவிடம் கேட்டோம், \"தாமிரபரணி ஆற்றங்கரை நெடுகிலும் பழங்கால தமிழர்கள் வாழ்ந்ததற்கான அடையாளங்கள் பல இடங்களில் புதையுண்டு கிடக்கின்றன என்பதை, கடந்த 1902-ல் ஆய்வு செய்த அறிஞர் அலெக்ஸாண்டர் இரியா கண்டுபடித்தார். <\/p><figure><img src=\"https:\/\/gumlet.assettype.com\/vikatan\/2021-05\/73ed76dc-9a37-4bbf-be4d-7a96960d8eed\/srivi_2.jpg\" \/><figcaption>மண், இரும்பினாலான பொருள்கள்<\/figcaption><\/figure><p>ஆதி கால மக்கள் வாழ்ந்த இடம் தாமிரபரணி ஆற்றங்கரையே என்பதை அறிந்த அவர், தாமிரபரணிக் கரையோரமுள்ள 37 இடங்களில் தொல்பொருள் ஆய்வு நடத்தப்பட வேண்டும் என்று வலியுறுத்தினார். அந்த இடங்களில் சிறிய ஆய்வுகளையும் மேற்கொண்டார். அந்த 37 இடங்களுக்கும் எப்படிச் செல்ல வேண்டும் என்று, 100 வருடங்களுக்கு முன்பே வரைபடமும் தயாரித்து அதை ஆவணப்படுத்தியுள்ளார். அதில், இந்த வசவப்பபுரம் பகுதியும் குறிப்பிடப்பட்டுள்ளது.<\/p><p>அலெக்ஸாண்டர் இரியா கூறிய 37 இடங்களிலும் ஆய்வு செய்ய வேண்டும் என்று நான் மனுதாராக சென்னை உயர் நீதி மன்றத்தின் மதுரை கிளையில் வழக்குத் தொடர்ந்தேன். அதற்காக கடந்த ஆண்டு மாநில அரசு ஆதிச்சநல்லூர், சிவகளையில் இரண்டாம் கட்ட ஆய்வும், கொற்கையில் முதல் கட்ட ஆய்வும் நடத்த நிதியும் ஒதுக்கீடு செய்தது. அதுபோலவே தாமிரபரணி கரையில், அலெக்ஸாண்டர் இரியா அடையாளம் கண்ட தொல்லியல் தலங்கள் ஆய்வு மேற்கொள்ளப்படும் என அறிவித்து அதற்கான நிதி ஒதுக்கீடு செய்ததுடன், ஆய்வுக்குழுவையும் நியமித்துள்ளது. <\/p><figure><img src=\"https:\/\/gumlet.assettype.com\/vikatan\/2021-05\/0dab04c4-8a9d-478d-b6c6-bb38a02dfa52\/srivi.jpg\" \/><figcaption>அதிகாரிகள் ஆய்வு<\/figcaption><\/figure><p>ஆனால், ஊரடங்கினால் ஆய்வுப் பணிகள் தடைப்பட்டுள்ளன. இதற்கிடையில், வருகிற செப்டம்பர் மாதம்வரை இவ்விடத்தில் ஆய்வு செய்ய மாநில அரசுக்கு மத்திய அரசு அனுமதி அளித்துள்ளது. எனவே, முதல் கட்டமாக வசவப்பபுரம் பரம்பு பகுதியை அகழாய்வாளர்கள் ஆய்வு செய்து முறையான அறிக்கை அனுப்ப வேண்டும்” என்றார்.<\/p>","link":"https:\/\/www.vikatan.com\/government-and-politics\/archaeology\/ancient-antiques-found-in-vasavappapuram-as-people-request-for-excavation","image":["https:\/\/gumlet.assettype.com\/vikatan\/2021-05\/7058c368-5e24-412f-943b-947d6dc67312\/srivi_1.jpg"],"pubdate":"Thu, 27 May 2021 07:01:05 +0000"},{"title":"தேனி: அருகருகே ஐ.பெரியசாமி, ஓ.பி.எஸ்! - கொரோனா தடுப்பு பணி ஆலோசனைக் கூட்ட ஹைலைட்ஸ்","text":"<p>தமிழகத்தில் முந்தைய அ.தி.மு.க ஆட்சியில் அரசு நிகழ்ச்சிகள் மற்றும் ஆய்வுக்கூட்டங்களில் கலந்து கொள்ள, பெரும்பாலும் தி.மு.க எம்.எல்.ஏக்களுகு அழைப்பு விடுத்ததில்லை. இதை, அப்போதைய தி.மு.க எம்.எல்.ஏக்களே கூறியுள்ளனர். ஆனால், ஆட்சி மாறியதும், காட்சிகளும் மாறின. தி.மு.க ஆட்சிப் பொறுப்பேற்றதும் அ.தி.மு.க உட்பட அனைத்து எம்.எல்.ஏக்களுக்கும் அழைப்பு விடுக்கப்பட்டன. மாவட்டங்களில் நடைபெறும் அரசின் ஆலோசனைக் கூட்டங்களிலும் அனைத்து எம்.எல்.ஏக்களுக்கும் அழைப்பு விடுக்கப்படுகிறது. அக்கூட்டங்களில், அனைத்து எம்.எல்.ஏக்களும் கலந்து கொண்டு தங்கள் கருத்துக்களை எடுத்துரைத்து வருகின்றனர். <\/p><figure><img src=\"https:\/\/gumlet.assettype.com\/vikatan\/2021-05\/f7d0159c-0dc2-4621-8e7c-b77484e03578\/IMG_20210526_WA0106.jpg\" \/><figcaption>ஆலோசனைக் கூட்டம்<\/figcaption><\/figure><p>தேனி மாவட்டத்தில் கொரோனா தடுப்பு பணிகள் குறித்த ஆலோசனை கூட்டம், தேனி மாவட்ட ஒருங்கிணைந்த ஊரக வளர்ச்சி முகமைக் கூட்டரங்கில் நடைபெற்றது. கூட்டுறவுத் துறை அமைச்சர் ஐ. பெரியசாமி பங்கேற்று மாவட்டத்தில் நடைபெற்று வரும் கொரோனா தடுப்பு பணிகளை எவ்வாறு மேற்கொள்வது என்பது குறித்து ஆலோசனை நடத்தப்பட்டது. இந்த கூட்டத்தில், ஆண்டிபட்டி எம்.எல்.ஏ மகாராஜன், பெரியகுளம் எம்.எல்.ஏ சரவணகுமார், கம்பம் எம்.எல்.ஏ ராமகிருஷ்ணன் ஆகிய தி.மு.க எம்.எல்.ஏக்கள் மட்டுமின்றி, முன்னாள் துணை முதல்வரும் போடிநாயக்கனூர் தொகுதியின் எம்.எல்.ஏ.,வுமான ஓ.பன்னீர்செல்வமும் கலந்து கொண்டார்.<\/p><p>கூட்டம் துவங்கும் நேரத்திற்கு 15 நிமிடத்திற்கு முன்னதாகவே வந்து, தனி அறையில் காத்திருந்த ஓ.பி.எஸ்., கூட்டுறவுத்துறை அமைச்சர் ஐ.பெரியசாமியின் வருகைக்குப்பிறகு, கூட்ட அரங்கிற்குள் வந்தார். அமைச்சர் ஐ.பெரியசாமியும், ஓ.பன்னீர்செல்வரும் இருவரும் ஒருவருக்கு ஒருவர் பரஸ்பர வணக்கம் தெரிவித்துக் கொண்டனர். ஐ.பெரியசாமி அமர்ந்திருந்த இருக்கையின் இடப்புற இருக்கையில் ஓ.பன்னீர்செல்வத்திற்கு இருக்கை ஒதுக்கப்பட்டிருந்தது. ’ஐ.பி’யின் அருகில் சிரித்த முகத்துடன் அமர்ந்தார் ஓ.பி.எஸ். 2 மணி நேரத்திற்கும் மேலாக இந்த ஆலோசனைக் கூட்டம் நடைபெற்றது. <\/p><p>போடிநாயக்கனூர் தொகுதியின் எம்.எல்.ஏ., பன்னீர்செல்வம், “போடி நகர் மற்றும் அதனை சுற்றியுள்ள கிராமப் புறங்களில் தொற்றின் தாக்கத்தை கட்டுப்படுத்த வேண்டும். மாவட்டத்தில் கொரோனா பரவலை கட்டுப்படுத்த சோதனைச் சாவடிகளில் தீவிரமாக கண்காணிக்க வேண்டும். குறிப்பாக வெளியில் இருந்து வரும் டிரைவர்கள், பயணிகளை தீவிரமாக பரிசோதனைக்கு உட்படுத்தப்பட்ட வேண்டும். மாவட்டத்திலுள்ள கூலித் தொழிலாளர்கள், அண்டை மாநிலமான கேரளாவிற்கு நாள்தோறும் சென்று வருபவர்களுக்கு உரிய நடவடிக்கை எடுக்க வேண்டும். இந்தக் கொரோனா நோய்த்தொற்றை மாவட்டம், மாநிலம், நாட்டை விட்டே விரட்ட வேண்டும், இதற்கு அனைத்து கட்சிகளும் ஒன்றிணைந்து செயல்பட வேண்டும்” என்றார். <\/p><figure><img src=\"https:\/\/gumlet.assettype.com\/vikatan\/2021-05\/7099c37a-7d8f-4087-bef1-6bb85e36f4f1\/IMG_20210526_WA0109.jpg\" \/><figcaption>ஆய்வுக் கூட்டம்<\/figcaption><\/figure><p>அவரைத் தொடர்ந்து பேசிய பெரியகுளம் தொகுதியின் எம்.எல்.ஏ சரவணன், ”பெரியகுளம் நகர் மற்றும் கிராமப்புறங்களுக்கும் பாதுகாக்கப்பட்ட குடிநீர் வழங்க வேண்டும். நகர்ப் பகுதியில் தடையில்லா மின்சாரம் வழங்க வேண்டும்” என்பது போன்ற கோரிக்கைகளை முன் வைத்தார். “ஆண்டிபட்டி மற்றும் அதனை சுற்றி உள்ள அரசு மருத்துவமனைகளில் போதிய மருத்துவர்கள், ஊசி, மருந்து, மாத்திரைகள் இல்லை. தர்மத்துப்பட்டி அரசு மருத்துவமனையில் ஜெனரேட்டர் வசதி இல்லாததால் கர்ப்பிணி தாய்மார்கள் அவதிபட்டு வருகின்றனர்” என்றார் ஆண்டிபட்டி தொகுதியின் எம்.எல்.ஏ மகாராஜன்,  கம்பம் தொகுதியின் எம்.எல்.ஏ ராமகிருஷ்ணன், “மாவட்டத்தில் தற்போது ஒதுக்கப்படும் ஆக்ஸிஜன் அளவை, இரு மடங்கு உயர்த்தினால்தான் மருத்துவர்களின் பணிச்சுமை குறையும்” என்றார்.<\/p><p>இக்கூட்டத்தில், தேனி மாவட்ட கலெக்டர் கிருஷ்ணனுண்ணி, மாவட்ட வருவாய் அலுவலர் ரமேஷ், மாவட்ட எஸ்.பி., சாய்சரண் தேஜஸ்வி உள்ளிட்ட அதிகாரிகள் பலரும் கலந்து கொண்டனர். இதையடுத்து செய்தியாளர்களிடம் பேசிய அமைச்சர் ஐ.பெரியசாமி, ``தேனி மாவட்டத்தில் ஆக்ஸிஜன் பற்றாக்குறை இல்லை. அரசு மருத்துவக் கல்லூரி மருத்துவமனையில் சிகிச்சை பெற்று வரும் நோயாளிகளின் தேவைக்காக, 10 ஆயிரம் லிட்டர் கொள்ளளவுள்ள ஆக்ஸிஜன் சிலிண்டர் உள்ளது. ஆக்ஸிஜன் அளவு ஒரு மணி நேரத்திற்கு ஒரு முறை அளவீடு செய்யப்பட்டு கண்காணித்து வரப்படுகிறது. மருத்துவமனைகளில் போதிய படுக்கை வசதிகள் உள்ளன. கொரோனா தொற்றின் மற்றொரு பாதிப்பான கரும்பூஞ்சை தொற்றால் இதுவரை யாரும் பாதிக்கப்படவில்லை. <\/p><figure><img src=\"https:\/\/gumlet.assettype.com\/vikatan\/2021-05\/13756fba-f06c-436b-a446-37e9e7503d82\/IMG_20210526_WA0130.jpg\" \/><figcaption>ஆலோசனைக் கூட்டத்தில் கலந்து கொண்ட அதிகாரிகள் <\/figcaption><\/figure><p>அப்படியே கரும்பூஞ்சைத் தொற்றால் பாதிக்கப்பட்டால்கூட அதைச் சரிசெய்ய அனைத்து மருத்துவ வசதிகளும் உள்ளது” என்றார். கூட்டம் நிறைவு பெற்ற பின்பு உடனடியாகக் கிளம்பிவிட்டார் ஓ.பன்னீர்செல்வம். மீடியாக்கள் ”சார்.. சார்..” என அழைத்தும், வழக்கம்போல, கைகளைக் கூப்பி சிரித்துக்கொண்டே கிளம்பி விட்டார். மற்ற மாவட்டங்களைப்போல் தேனியில் ஒரே அ.தி.மு.க எம்.எல்.ஏவான ஓ.பி.எஸ், இந்தக் கூட்டத்தில் கலந்து கொள்வாரா? மாட்டாரா? என, அதிகாரிகள் எதிர்பார்த்திருந்த நேரத்தில், அமைச்சர் ஐ.பெரியசாமி மற்றும் தி.மு.க எம்.எல்.ஏக்களுடன் கூட்ட அரங்கில் வந்து அமர்ந்தது அதிகாரிகள் மத்தியில் ஆச்சர்யத்தை ஏற்படுத்தியது.<\/p>","link":"https:\/\/www.vikatan.com\/news\/tamilnadu\/in-corona-prevention-tasks-consultative-meeting-ops-with-i-periyasamy","image":["https:\/\/gumlet.assettype.com\/vikatan\/2021-05\/61b4e827-e3b8-476a-9695-9cfe0fdc08ed\/IMG_20210526_WA0132.jpg"],"pubdate":"Thu, 27 May 2021 03:00:31 +0000"},{"title":"அரசு ஊழியர்களுக்கு ஹேப்பி நியூஸ்... சம்பளம் உயரப் போகுது!","text":"<img src=\"https:\/\/tamil.samayam.com\/photo\/83005113\/photo-83005113.jpg\" \/><div class=\"section1\"><div class=\"Normal\">நீண்ட காத்திருப்புக்குப் பிறகு  இப்போது பெருமூச்சு விடும் அளவுக்கு தகவல் வெளியாகியுள்ளது. ஜூலை 1ஆம் தேதி அரசு ஊழியர்களுக்கான  உயர்த்தப்படுகிறது. இந்த அறிவிப்பு சுமார் 50 லட்சம் மத்திய அரசு ஊழியர்களுக்கும் 65 லட்சம் பென்சனர்களுக்கும் மகிழ்ச்சியை ஏற்படுத்தியுள்ளது. அகவிலைப்படி தற்போதுள்ள 17 சதவீதத்திலிருந்து 28 சதவீதமாக உயர்த்தப்படுகிறது. \n\nஇதுமட்டுமல்லாமல், கொரோனா பாதிப்பைக் காரணம் காட்டி நிறுத்தி வைக்கப்பட்டிருந்த மூன்று அகவலைப்படி நிலுவைத் தொகையையும் மத்திய அரசு வழங்கவிருக்கிறது. ஜூலை 1ஆம் தேதி முதல் அகவிலைப்படி உயர்த்தப்படுவதால் ஜூலை மாதம் வாங்கும்  உயரும் என்று எதிர்பார்க்கப்படுகிறது. தற்போதைய கொரோனா பிரச்சினையால் கடுமையான நிதி நெருக்கடி நிலவும் சூழலில் இந்த அறிவிப்பு அரசு ஊழியர்களுக்கும் பென்சனர்களுக்கும் மகிழ்ச்சியை ஏற்படுத்தியுள்ளது.\n\n\n\nமுன்னதாக 2020 ஜனவரி மாதத்தில் அரசு ஊழியர்களுக்கான அகவிலைப்படி 4 சதவீதம் உயர்த்தப்பட்டது. பின்னர் ஜூன் மாதத்தில் 3 சதவீதம் உயர்த்தப்பட்டிருந்தது. தற்போதைய நிலையில் அரசு ஊழியர்களுக்கான குறைந்தபட்ச ஊதியம் 18,000 ரூபாயாக உள்ளது. இதில் மொத்தமாக 15 சதவீதம் அகவிலைப்படி சேர்த்து வழங்கப்படும் என்று எதிர்பார்க்கப்படுகிறது. இதன்படிப் பார்த்தால் மாதத்துக்கு ரூ.2,700 சேர்த்துக் கிடைக்கும். வருடாந்திர அடிப்படையில் பார்த்தால் அகவிலைப்படி ரூ.32,400 உயரும் என்று எதிர்பார்க்கப்படுகிறது.\n\n<\/div><\/div>","link":"https:\/\/tamil.samayam.com\/business\/business-news\/central-govt-employees-salary-going-to-increase-as-da-hike-from-july-month\/articleshow\/83005113.cms","image":["https:\/\/tamil.samayam.com\/photo\/83005113\/photo-83005113.jpg"],"pubdate":"Thu 27 May 2021, 18:13:27"},{"title":"வேதனை தாங்கல: அமைதியை தேடி புதுச்சேரி ஆசிரமத்திற்கு சென்ற விஜய் சேதுபதி","text":"<img src=\"https:\/\/tamil.samayam.com\/photo\/82995944\/photo-82995944.jpg\" \/><div class=\"section1\"><div class=\"Normal\">தமிழ் திரையுலகின் படுபிசியான நடிகராக இருப்பவர் . கை நிறைய படங்கள் வைத்திருக்கிறார். இது போதாது என்று சன் டிவியில் விரைவில் ஒளிபரப்பாகவிருக்கும் மாஸ்டர் ஷெஃப் ரியாலிட்டி ஷோவை தொகுத்து வழங்க ஒப்புக் கொண்டிருக்கிறார். அந்த நிகழ்ச்சியின் ப்ரொமோ வீடியோக்கள் வெளியாகி வைரலானது.\n\nகொரோனாவின் இரண்டாம் அலை தீவிரமடையும் முன்பு அவர் எஸ்.பி. ஜனநாதன் இயக்கத்தில் ஸ்ருதி ஹாசனுடன் சேர்ந்து லாபம் படத்தில் நடித்தார். படப்பிடிப்பு முடிந்த பிறகு ஜனநாதன் உடல்நலக்குறைவால் காலமானார்.\n\nதன் குருவான ஜனநாதன் இறந்த கவலையில் இருந்திருக்கிறார் விஜய் சேதுபதி. மன அமைதி இல்லாமல் இருந்ததால் புதுச்சேரியில் இருக்கும் ஆரோவில் ஆசிரமத்திற்கு சென்று நேரம் செலவிட்டாராம்.\n\nஇந்நிலையில் தோட்டத்தில் விஜய் சேதுபதி மாங்காய் பறித்து அதை தன் நண்பனை நோக்கி தூக்கிப் போடும் வீடியோ வெளியாகி வைரலாகியுள்ளது. லாக்டவுனால் படப்பிடிப்புகள் நடக்கவில்லை. அதனால் விஜய் சேதுபதி ஓய்வில் இருக்கிறார்.\n\nதாடியும், மீசையுமாக இருக்கும் விஜய் சேதுபதி இப்படி ரிலாக்ஸாக மாங்காய் பறித்து விளையாடியதை பார்த்த ரசிகர்கள் சந்தோஷப்பட்டு அந்த வீடியோவை சமூக வலைதளங்களில் ஷேர் செய்து வருகிறார்கள்.\n\nஇதற்கிடையே லோகேஷ் கனகராஜ் இயக்கத்தில் உலக நாயகன் கமல் ஹாசன் நடிக்கும்  படத்தில் அவருக்கு வில்லனாக நடிக்க ஒப்புக் கொண்டிருக்கிறார் விஜய் சேதுபதி. விக்ரம் படத்தில் வில்லனாக நடிக்கக் கேட்டதும் அவர் ஓகே சொல்லவில்லை. கை நிறைய படங்கள் இருக்கும்போது விக்ரமுக்கு டேட்ஸ் கொடுக்க முடியுமா என்று யோசித்தார். பின்னர் கமல், லோகேஷுக்கு இல்லாத டேட்ஸா என்று நடிக்க ஒப்புக் கொண்டார்.\n\nஏற்கனவே பல படங்களில் கமிட்டாகியிருக்கும் விஜய் சேதுபதி பணத்தாசையில் தான் மேலும் புதுப்படங்களில் நடிக்க ஒப்புக் கொள்கிறார் என்று பேச்சு கிளம்பியது. அதற்கு அவரோ, நான் ஒருபோதும் பணத்தின் பின்னால் ஓடியது இல்லை. என் ரசிகர்களை மகிழ்விக்கவே உழைக்கிறேன் என்றார்.\n\n<\/div><\/div>","link":"https:\/\/tamil.samayam.com\/tamil-cinema\/movie-news\/vijay-sethupathi-went-to-auroville-ashram-reports\/articleshow\/82995944.cms","image":["https:\/\/tamil.samayam.com\/photo\/82995944\/photo-82995944.jpg"],"pubdate":"Thu 27 May 2021, 10:28:37"},{"title":"வருஷத்திற்கு ஒருமுறை வரும் மாம்பழ சீசன்: முதல்வர் அனுமதிப்பாரா!","text":"<img src=\"https:\/\/tamil.samayam.com\/photo\/83045743\/photo-83045743.jpg\" \/><div class=\"section1\"><div class=\"Normal\"> மாவட்டம் பெரியகுளம் சுற்றுப்பகுதியில் 40 ஆயிரத்திற்கும் மேற்பட்ட ஏக்கரில் மா  பெரியகுளம் பகுதியில் மேற்கொள்ளப்பட்டு வருகிறது. \n\n\nவருடத்திற்கு ஒருமுறை மட்டுமே மகசூல் தரக்கூடிய இந்த விவசாயத்தில் விளைச்சல் அடைந்து அறுவடை செய்யும் நேரத்தில் கொரோனா நோய்த்தொற்று இரண்டாவது அலை காரணமாக முடக்கப்பட்டுள்ளது.\n\n\nஇதனால் விளைந்துள்ள மாங்காய்களை விவசாயிகள் பறித்தாலும் விற்பனை செய்ய முடியாத நிலையில், இந்த ஆண்டும் நோய்த் தொற்றினால் விவசாயிகள் பெரிதும் பாதிக்கப்படும் சூழ்நிலை ஏற்பட்டுள்ளது. \n\n\nகடந்தாண்டு பொது முடக்கம் காரணமாக விவசாயிகள் பல்வேறு இழப்புகளைச் சந்தித்துள்ள நிலையில் இந்த ஆண்டும் தொடர்ந்து  பெரும் இழப்புகளைச் சந்திக்க வேண்டியாக உள்ளது.\n\n\nஇதைக் கருத்தில் கொண்டு  மாநிலம் முழுவதுமுள்ள பழக்கடைகளைத் திறந்து மாம்பழங்கள் விற்பனைக்கு அனுமதி அளிக்க வேண்டும் என விவசாயிகள் சங்கத்தினர் நடத்திய கூட்டத்தில் தீர்மானம் நிறைவேற்றப்பட்டுள்ளது. இதைத் தமிழக முதல்வருக்குக் கோரிக்கையாக முன் வைத்துள்ளனர்.\n\n<\/div><\/div>","link":"https:\/\/tamil.samayam.com\/latest-news\/theni\/theni-mango-farmers-request-to-cm-mk-stalin-to-consider-about-continuosly-2nd-year-loss-and-allow-to-open-fruits-shop\/articleshow\/83045743.cms","image":["https:\/\/tamil.samayam.com\/photo\/83045743\/photo-83045743.jpg"],"pubdate":"Sat 29 May 2021, 00:00:28"}]