[{"title":"தமிழக மக்களே கெஞ்சி கேட்கிறேன்.. அரசின் உத்தரவை மதியுங்கள்...  முதல்வர் ஸ்டாலின் வேண்டுகோள்..!","text":"முழு ஊரடங்கை மட்டும் முழுமையாக மக்கள் எல்லோருமே பின்பற்றினால் கொரோனா பரவல் என்பது உறுதியாகக் கட்டுக்குள் வந்துவிடும். பரவுவதற்கான சங்கிலியை உடைத்துவிட்டால் அதை முற்றிலுமாக ஒழித்துவிடலாம் என &nbsp;முதல்வர் மு.க.ஸ்டாலின் கூறியுள்ளார்.  தமிழகத்தில் கொரோனா பரவலையடுத்து இன்று முதல் முழு ஊரடங்கு அமல்படுத்தப்பட்டுள்ளது. இந்நிலையில், கொரோனா பரவலைத் தடுப்பதற்கான அரசின் விதிமுறைகளைத் தவறாமல் கடைப்பிடிக்குமாறு பொதுமக்களுக்கு வீடியோ மூலம் முதல்வர் ஸ்டாலின் வேண்டுகோள் விடுத்துள்ளார்.&nbsp;இது தொடர்பாக அவர் பேசுகையில்;- தமிழகத்தில் புதிதாக அரசு அமைந்து இரண்டு வாரங்கள்தான் ஆகி இருக்கிறது. இந்த இரண்டு வாரங்களில் ஏராளமான திட்டங்களைத் தமிழ்நாட்டு மக்களுக்கு நிறைவேற்றிக் கொண்டு வருகிறோம். கொரோனா நிவாரணமாக அரிசி குடும்ப அட்டைதாரர்களுக்கு 4,000 ரூபாய், பெண்கள் எல்லோருக்கும் சாதாரண கட்டணப் பேருந்துகளில் கட்டணமில்லாத பயணம், ஆவின் பால் லிட்டருக்கு 3 ரூபாய் குறைப்பு, தூத்துக்குடி துப்பாக்கிச் சூட்டில் இறந்தவர்கள் குடும்பத்திற்கு அவர்கள் தகுதிக்கேற்ற வேலைகள், இழப்பீடுகள் தருதல், தூத்துக்குடி வழக்குகள் திரும்பப் பெறப்பட்டன.    எழுவர் விடுதலைக்காக குடியரசுத் தலைவருக்குக் கோரிக்கை வைக்கப்பட்டிருக்கிறது. கொரோனா நோயாளிகளுக்கும் முதல்வரின் காப்பீட்டுத் திட்டத்தில் செலவுத் தொகையைப் பெறலாம் என்று அறிவித்திருக்கிறோம், ‘உங்கள் தொகுதியில் முதலமைச்சர்’ என்ற திட்டத்தின்படி பெறப்பட்ட மனுக்களின் கோரிக்கைகள் நிறைவேற்றம். இவ்வாறு பல்வேறு திட்டங்களை நிறைவேற்றிக் கொண்டு இருக்கிறேன். இது அனைத்தையும்விட முக்கியமானது கொரோனா தடுப்புப் பணிகள்தான். கடந்த இரண்டு வாரங்களில் 17,000 புதிய படுக்கைகள் மருத்துவமனைகளில் அமைக்கப்பட்டன. இதில் 7,800 ஆக்சிஜன் வசதி கொண்ட படுக்கைகள், 30 இயற்கை மருத்துவ மையங்கள் திறக்கப்பட்டன. தமிழகத்திற்கான ஆக்சிஜன் தேவையைப் பூர்த்தி செய்துவிட்டோம். தினமும் 1.7 லட்சம் பேருக்கு கொரோனா பரிசோதனை செய்யப்பட்டு வருகிறது.  புதிதாக 2,100 மருத்துவர்கள் நியமிக்கப்பட இருக்கிறார்கள். 6000 செவிலியர்கள் நியமிக்கப்பட இருக்கிறார்கள். தடுப்பூசி போடுவதை ஒரு இயக்கமாக மாற்றிக் கொண்டு வருகிறோம். கொரோனாவை எதிர்கொள்ளத் தேவையான மருத்துவ உள்கட்டமைப்பு வசதிகளை உருவாக்கி வருகிறோம். இந்நிலையில், கொரோனாவைக் கட்டுப்படுத்த கடந்த 10ம் தேதி முதல் 24ம் தேதி வரை தளர்வுகளுடன் கூடிய முழு ஊரடங்கு போடப்பட்டது. இன்றையிலிருந்து தளர்வுகள் இல்லாத முழு ஊரடங்கு போடப்பட்டிருக்கிறது. முழு ஊரடங்கு பிறப்பிக்கப்படுகிறபோது, மக்கள் தங்களது தேவைகளை வாங்குவதற்காகச் சிறு சலுகைகளாகத் தளர்வுகள் அறிவித்தோம்.    ஆனால், அந்த சலுகையைப் பயன்படுத்தி சிலர் வெளியில் சுற்றுவதை வழக்கமாக வைத்திருந்தார்கள். அதனால்தான் தளர்வுகள் இல்லாத முழு ஊரடங்கை இப்போது அறிவித்திருக்கிறோம். கொரோனா சங்கிலியை உடைக்க வேண்டும் என்றால் முழு ஊரடங்கைத் தவிர வேறுவழி இல்லை. கொரோனா தானாகப் பரவுவது அல்ல. மனிதர்கள் மூலமாகத்தான் பரவுகிறது. அத்தகைய மனிதர்களாக உங்களில் யாரும் இருக்கக் கூடாது. கொரோனாவை யாருக்கும் கொடுக்கமாட்டேன். கொரோனாவை யாரிடமும் இருந்து பெறவும் மாட்டேன் என்று பொதுமக்களாகிய நீங்கள் எல்லோருமே உறுதி எடுத்துக்கொள்ள வேண்டும்.  தளர்வுகள் இல்லாத முழு ஊரடங்கு அறிவிக்கக் காரணம் தமிழகத்தில் தொற்றால் பாதிக்கப்பட்டவர்களுடைய எண்ணிக்கை பீதியூட்டக் கூடியதாக இருக்கிறது. தமிழகத்தில் தினமும் தொற்றால் பாதிக்கப்படுபவர்களுடைய எண்ணிக்கை 35 ஆயிரத்திற்கும் மேல் ஆகிவிட்டது. நம்மைவிடச் சிறிய மாநிலங்களில்கூட தினமும் 50 ஆயிரம் என்ற அளவிற்கு உச்சத்தைத் தொட்டுவிட்டு இப்போது குறைந்துகொண்டு வருகிறது. தமிழகம் இப்போது அந்த நிலைமையை நோக்கிப் போவதற்குக் காரணம் அதிகப்படியான மக்களின் வெளிநடமாட்டம்தான். தளர்வுகளுடன் கூடிய ஊரடங்கை நாம் அமல்படுத்திய பிறகு சிறிதளவு தொற்று குறைந்து இருக்கிறதே தவிர, கட்டுக்குள் வரவில்லை.    தளர்வுகள் இல்லாத ஊரடங்கு மூலமாகத்தான் முழுமையாகக் கட்டுப்படுத்த முடியும். இந்தக் கட்டுப்பாடு என்பது உங்களுக்கும், எங்களுக்கும், நாட்டுக்கும் நாட்டு மக்களுக்கும் இன்றைய ஒரே தேவை என்பதை மக்கள் எல்லோருமே உணர வேண்டும். ஊரடங்கு நமது நன்மைக்காகத்தான் அரசு போட்டிருக்கிறது என்பதை உணர்ந்து அனைவரும் வீட்டில் இருங்கள். மருத்துவத் தேவையைத் தவிர, வேறு காரணங்களுக்காக வெளியில் வராதீர்கள். அரசின் உத்தரவுகளை மறக்காமல் பின்பற்றுங்கள். மதித்து நடந்து கொள்ளுங்கள். முழு ஊரடங்கு என்பது கசப்பு மருந்துதான். ஆனாலும் மக்கள் அதை அருந்தியே ஆகவேண்டும்.  அடித்தட்டு மக்களுக்கு வாழ்வாதாரம் பாதிக்கப்படும் என்பது உண்மைதான். அதனால்தான் கொரோனா நிவாரண நிதி வழங்கப்பட்டிருக்கிறது. சிறு, குறு நிறுவனங்களுக்கும் பல்வேறு சலுகைகள் அறிவிக்கப்பட்டுள்ளன. ஆட்டோ, டேக்ஸி உரிமையாளர்களுக்கும் சில அறிவிப்புகள் செய்யப்பட்டுள்ளன. இப்போது அறிவிக்கப்பட்ட முழு ஊரடங்கை மட்டும் முழுமையாக மக்கள் எல்லோருமே பின்பற்றினால் கொரோனா பரவல் என்பது உறுதியாகக் கட்டுக்குள் வந்துவிடும். பரவுவதற்கான சங்கிலியை உடைத்துவிட்டால் அதை முற்றிலுமாக ஒழித்துவிடலாம். எனவேதான் நாட்டு மக்கள் எல்லோரையும் கெஞ்சிக் கேட்கிறேன்.  அரசு உத்தரவிற்கு கட்டுப்பட்டு வீட்டுக்குள்ளேயே இருங்கள். கொரோனாவைக் கட்டுப்படுத்துவது, கொரோனாவை பாதித்தவர்களைக் காப்பது என்ற இரண்டு இலக்குகளோடு தமிழக அரசு செயல்பட்டு வருகிறது. முழுமையான உடல்நலமும் உள்ளநலமும் கொண்ட தமிழகத்தை உருவாக்குகிற பணியை நான் முன்னெடுத்து இருக்கிறேன். தமிழ் மக்கள் எல்லோரும் முழு உடல்நலம் கொண்டவர்களாக வாழ வேண்டும். பழங்கள், காய்கறிகளை அதிகமாகச் சாப்பிடுங்கள். நோய் எதிர்ப்பு சக்தியை உடலில் அதிகப்படுத்துங்கள். கரோனா பரிசோதனையைச் செய்து கொள்ளுங்கள். தடுப்பூசி போட்டுக் கொள்ளுங்கள். கொரோனாவை வெல்வதற்குத் தடுப்பூசியை விடச்சிறந்த ஆயுதம் எதுவும் இல்லை. தடுப்பூசி போட்டுக்கொள்ள அனைவரும் முன்வர வேண்டும் என்று கேட்டுக் கொள்கிறேன்.    புத்துணர்வு பெற்று தமிழகத்தை நாம் அமைத்தாக வேண்டும். மீண்டும் தொழில் வளர்ச்சி, கல்வி வளர்ச்சி, உள்கட்டமைப்பு வளர்ச்சி இதையெல்லாம் நாம் பெற்றாக வேண்டும். பள்ளி, கல்லூரிகள் புதுப்பொலிவு பெற்றாக வேண்டும். மக்கள் மனதில் பூரிப்பு மலர்ந்தாக வேண்டும். இவை எல்லாம் இன்னும் சில வாரங்களில் உருவாக இந்த ஒரு வார ஊரடங்கைக் கட்டுப்பாட்டு உணர்ச்சியோடு நாட்டு மக்கள் எல்லோரும் பின்பற்ற வேண்டும் என்று கேட்டுக் கொள்கிறேன். நாட்டின் முதல்வராக மட்டுமல்ல, உங்களுடைய சகோதரனாக, உங்களில் ஒருவனாகக் கேட்டுக்கொள்கிறேன். முகக்கவசத்தை முழுமையாக அணியுங்கள் என &nbsp;முதல்வர் ஸ்டாலின் வேண்டுகோள் விடுத்துள்ளார்.&nbsp;","link":"https:\/\/tamil.asianetnews.com\/politics\/i-beg-the-people-of-tamil-nadu-respect-the-order-of-the-government-mk-stalin-qtlpgo","image":["https:\/\/static.asianetnews.com\/images\/01f53e4b8tbwek6hh00fs62xe0\/e0yqcc5vcaiyslb-jpg_760x400.jpg"],"pubdate":"Mon, 24 May 2021 01:13:37 +0530"},{"title":"3 கார் நேருக்கு நேர் மோதி விபத்து; புதுமண தம்பதிக்கு என்ன ஆச்சு?","text":"<img src=\"https:\/\/tamil.samayam.com\/photo\/82907999\/photo-82907999.jpg\" \/><div class=\"section1\"><div class=\"Normal\">கரூர்-திருச்சி நெடுஞ்சாலையில் குளித்தலை அடுத்த மணத்தட்டை பகுதியில் சற்றும் எதிர்பாராதவிதமாக திடீரென 3 கார்கள் மோதி விபத்துக்குள்ளாகின. இதில் ஒரு காரின் முன்பகுதி சேதமடைந்து சாலை பள்ளத்தில் விழுந்தது. மற்ற இரண்டு கார்கள் முன்பகுதியில் முற்றிலும் சேதமடைந்தது. இதனால் கார்களில் இருந்தவர்கள் அலறி கூச்சலிட்டனர். \n\nஇவர்களது அலறல் சத்தம் கேட்கவே அருகில் உள்ளவர்கள் ஓடிவந்து பார்த்ததில் ஒரு காரில் ஓரே குடும்பத்தை சேர்ந்த 4 பேரில் ஒருவர் சம்பவ இடத்திலேயே உயிரிழந்தார். மற்ற 3 பேரும் பலத்த ரத்தகாயத்துடன் காரில் இருந்துள்ளனர். \n\nஅருகில் இருப்பவர்கள் ஆம்புலன்சுக்கு தகவல் அளித்துள்ளனர். அதன் பின்னர் அங்கிருப்பவர்கள் உதவியுடன் ஆம்புலன்சில் குளித்தலை அரசு மருத்துவமனைக்கு அனுப்பி வைத்தனர். இதில் 3 நபர்களும் முதல் சிகிச்சை பெற்று திருச்சி மேல்சிகிச்சைக்கு அனுப்பி வைக்கப்பட்டனர். \n\nதகவலறிந்து சம்பவ இடத்திற்கு விரைந்து வந்த குளித்தலை போலீசார் விபத்து குறித்து விசாரணை நடத்தி வருகின்றனர். இவர்களில் ஒரு காரில் வந்தவர்கள் திருச்சி மாவட்டம் பாலக்கரை எடத்தெரு பகுதியை சேர்ந்தவர்கள் ஆவார்கள். \n\nஇதில் பாக்கியம் (48) என்பவரின் அண்ணன் மகள் நிர்மலாவை தனது மகன் பிரசாந்திற்கு கடந்த சில நாட்கள் முன்பு திருமணம் நடத்தி வைத்துள்ளனர். \n\nகோயம்புத்துர் பீளமேடு பகுதியில் பெண் வீட்டில் அழைப்புகள் மற்றும் விருந்துகளை முடித்துவிட்டு சொந்த ஊருக்கு செல்வதற்காக மகன் பிரசாந்த் (21) காரை ஓட்ட, பாக்கியத்தின் கணவர் குமரவேல் (50), மருமகள் நிர்மலா ஆகியோருடன் வந்துள்ளனர். \n\n\n\n\nஅப்போது திருவாரூர் வடுகூர் பகுதியில் உறவினர் இறப்பிற்கு சென்றுவிட்டு சொந்தஊர் கோயம்புத்துர் செல்வதற்காக காரில் 5 பேர் வந்துள்ளனர். அதேபோல் சாலையில் மற்றொரு கார் வந்த நிலையில் மணத்தட்டை நெடுஞ்சாலையில் இந்த மூன்று கார்களும் மோதிகொண்டு விபத்துக்குள்ளானது. \n\n\n\n\nஇதில் கார் பள்ளத்தில் விழுந்ததில் காரில் பயணித்த 5 பேரும் சிறு காயத்துடன் உயிர்தப்பினர். முன்புறம் சேதமான நிலையில் மற்றொரு காரை ஓட்டி வந்தது யார் என்பது குறித்தும், விபத்து எப்படி நடந்தது என்பது குறித்தும் குளித்தலை போலீசார் தொடர்ந்து விசாரணை செய்து வருகின்றனர்.\n\n\n<\/div><\/div>","link":"https:\/\/tamil.samayam.com\/latest-news\/karur\/3-cars-collided-on-the-karur-trichy-highway-\/articleshow\/82907999.cms","image":["https:\/\/tamil.samayam.com\/photo\/82907999\/photo-82907999.jpg"],"pubdate":"Mon 24 May 2021, 16:37:21"},{"title":"சரியான செருப்படிக் கேள்வி: பார்த்திபனின் நெத்தியடி பதில்","text":"<img src=\"https:\/\/tamil.samayam.com\/photo\/82908091\/photo-82908091.jpg\" \/><div class=\"section1\"><div class=\"Normal\">கொரோனாவின் இரண்டாம் அலையால் இந்திய மக்கள் படாதபாடு பட்டுக் கொண்டிருக்கிறார்கள். இந்நிலையில் நேற்று தமிழக மக்கள் ஷாப்பிங் சென்றதை பார்த்த பிற மாநிலத்தவர்களுக்கு ஒரு நிமிஷம் தலையே சுத்திருச்சு.\n\nகடைத்தெருக்கள் திருவிழாக்கோலம் பூண்டிருந்தன. அட, காய்கறி கடைகளை விட துணிக் கடைகளில் தான் மக்கள் கூட்டம் அலைமோதியது. சமூக இடைவெளி என்றால் கிலோ எவ்வளவு சார் என்று கேட்பது போன்று மக்கள் போட்டி போட்டுக் கொண்டு துணி வாங்கிச் சென்றார்கள்.\n\nநேற்று ஒரு நாளில் மட்டும் பலருக்கு கொரோனா வைரஸ் பாதிப்பு ஏற்பட்டிருக்கும். துணி, காய்கறி, பழங்களுடன் கொரோனா வைரஸை இலவசமாக வாங்கிச் சென்றிருக்கிறார்கள் என்று மீம்ஸ் கிரியேட்டர்கள் கலாய்த்துக் கொண்டிருக்கிறார்கள்.\n\n\n\n\nவீட்டிலேயே இருங்கள், தேவை என்றால் மட்டுமே வெளியே வாங்க என்று சிவகார்த்திகேயன், ஜெயம் ரவி உள்ளிட்டோர் தமிழக அரசு சார்பில் வெளியிட்ட விழிப்புணர்வு வீடியோக்கள் எல்லாம் குப்பைக்கு போய்விட்டது. \n\nஇந்நிலையில் வார்த்தையுடன் விளையாடும்  உள்ளிருப்பு பற்றி ட்வீட் செய்தார். அவர் கூறியதாவது,\n\nநாளை சிரிக்க- சிறக்க..\nஇன்று உள்ளிருப்போம் உறவே! என்றார்.\n\nஅவரின் ட்வீட்டை பார்த்த ஒருவரோ, உள்ளிருந்தா உணவு யாரு தருவாங்க என்று கேட்டார். அதற்கு பார்த்திபனோ, சரியான செருப்படிக் கேள்வி. கொரோனாவை குறைவான மிருகமாக்கிவிடுகிறது பசி. இருந்தாலும் உள் இருந்தா ... உணவை உண்ண நாமிருப்போம் -நாளை!\nஇல்லையெனில் நம்மை உண்ண மண்ணிருக்கும் என்று பதில் அளித்தார்.\n\nபார்த்திபனின் பதிலை பார்த்தவர்கள் கூறியிருப்பதாவது,\n\nசார், நீங்கள் சொல்வது மிகச் சரியே. ஆனால் வீட்டிலேயே இருந்தால் எல்லோராலும் தினமும் மூன்று வேளை சாப்பிட முடியாது. அன்றாடம் உழைத்தால் தான் சோறு என்று இருப்பவர்கள் பசியும், பட்டினியுமாக நாட்களை கடத்துகிறார்கள்.\n\nகாசு இருப்பவர்களோ, ஜாலியாக ஷாப்பிங் செல்கிறார்கள் என்றனர்.\n\n<\/div><\/div>","link":"https:\/\/tamil.samayam.com\/tamil-cinema\/movie-news\/parthibans-amazing-reply-to-a-netizen\/articleshow\/82908091.cms","image":["https:\/\/tamil.samayam.com\/photo\/82908091\/photo-82908091.jpg"],"pubdate":"Mon 24 May 2021, 16:36:54"},{"title":"ஒரே நிமிடத்தில் கொரோனா ரிசல்ட்; ஆச்சரியப்படுத்தும் சுவாச சோதனை முறை!","text":"<img src=\"https:\/\/tamil.samayam.com\/photo\/82907718\/photo-82907718.jpg\" \/><div class=\"section1\"><div class=\"Normal\"> தேசிய பல்கலைக்கழகம் மற்றும் ஸ்டார்ட்-அப் நிறுவனமான  (Breathonix) ஆகியவை இணைந்து கொரோனாவை கண்டறியும் சுவாச சோதனை கருவியை உருவாக்கியுள்ளன. இது மது அருந்தி விட்டு வாகனம் ஓட்டுகிறார்களா என்பதைக் கண்டறிய போலீசார் பயன்படுத்தும் கருவியை போன்று வடிவமைக்கப்பட்டுள்ளது. இதில் ஒரு நபர் தனது காற்றை வெளிப்படுத்தியதும் அதை சுவாச சோதனை கருவி சேகரித்துக் கொள்ளும்.\n\nபின்னர் உள்ளிருக்கும் மென்பொருள் ஆனது சுவாசத்தில்  வைரஸ் இருக்கிறதா என்று கண்டுபிடித்து சொல்லிவிடும். அதாவது வெறும் ஒரு நிமிடத்தில் முடிவுகளை தெரிவித்துவிடுகிறது. அதன்பின்னர் RT-PCR பரிசோதனை மூலம் கொரோனா தொற்று இருப்பது உறுதி செய்யப்படும். இந்த கருவியை பயன்படுத்த சிங்கப்பூர் அரசு தற்போது அனுமதி அளித்துள்ளது.\n\n\n\nமுதல்கட்டமாக சிங்கப்பூர் நாட்டின் எல்லைப் பகுதியான Tuas சோதனைச் சாவடியில் பயன்படுத்தப்பட உள்ளது. தற்போது பிற நாடுகளில் இருந்து வருவோருக்கு ஆண்டிஜென் ரேபிட் பரிசோதனையை சிங்கப்பூர் அரசு செய்து வருகிறது. இதனுடன் சேர்த்து சுவாச சோதனை முறையும் அமல்படுத்தப்படும் என்று கூறப்பட்டுள்ளது. கொரோனா வைரஸ் பரவல் காரணமாக சிங்கப்பூரின் சுற்றுலா துறை பெரிதும் முடங்கியுள்ளது.\n\n\n\nஇதனை புதுப்பிப்பது பற்றி அந்நாட்டு அரசு தீவிரமாக ஆலோசித்து வருகிறது. , ஐரோப்பாவின் பல்வேறு நாடுகள் அதிக நோய்த்தொற்றுக்கு ஆளாகிக் கொண்டிருக்கும் சூழலிலும் தனது கதவுகளை திறந்து சுற்றுலாவிற்கு அனுமதி அளித்துள்ளது. இந்த சூழலில் புதிதாக ஜீரோ கொரோனா பாதிப்புகளை பதிவு செய்து வரும் சிங்கப்பூர் ஏன் சுற்றுலா பயணிகளை அனுமதிக்கக் கூடாது\n\n\n\nஎன்று அந்நாட்டு அரசு யோசனை செய்து வருகிறது. அதேசமயம் ஒட்டுமொத்தமாக கதவுகளை திறந்து மீண்டும்  உச்சத்திற்கு சென்றுவிடக் கூடாது என்ற கவனமாக இருக்க விரும்புகிறது. எனவே படிப்படியாக வெளிநாட்டு பயணிகளை அனுமதிக்க  பெரிதும் உதவிகரமாக இருக்கும் என்று எதிர்பார்க்கப்படுகிறது.\n\n\n<\/div><\/div>","link":"https:\/\/tamil.samayam.com\/latest-news\/international-news\/singapore-govt-approves-covid-breath-test-that-gives-results-within-a-minute\/articleshow\/82907718.cms","image":["https:\/\/tamil.samayam.com\/photo\/82907718\/photo-82907718.jpg"],"pubdate":"Mon 24 May 2021, 16:27:09"},{"title":"முதியோருக்கு கடைசிக் காலத்தில் கைகொடுக்கும் திட்டங்கள்!","text":"<img src=\"https:\/\/tamil.samayam.com\/photo\/82907068\/photo-82907068.jpg\" \/><div class=\"section1\"><div class=\"Normal\">தற்போதைய காலத்தில் நீங்கள் சம்பாதிக்கும் பணம் எத்தனை நாள் உங்களுக்கு உதவியாக இருக்கும் என்று நினைக்கிறீர்கள்? வருமானத்தை விட செலவுகளே அதிகமாக இருக்கின்றன. உங்களது ஓய்வுக் காலத்தில் உங்களது வாழ்க்கையை நடத்த பிள்ளைகளின் கையை நம்பியிருக்காமல் உங்களுக்கான தேவைகளை நீங்களே பூர்த்திசெய்துகொள்ள நிதி ஆதாரம் இருந்தால் அது பெரும் உதவியாக இருக்கும் அல்லவா? அப்படிப்பட்ட சேமிப்புத் திட்டங்களும் முதலீடுகளும் தற்போது செயல்பாட்டில் உள்ளன. அதில்  செய்தால் ஓய்வுக் காலத்தில் நிறைவான வாழ்க்கை வாழலாம்.\n\n\n<strong>பிரதான் மந்திரி வயா வந்தனா யோஜனா!<\/strong>\n\nபிரதான் மந்திரி வயா வந்தனா யோஜனா திட்டத்தில் சேர்வதற்கான வயது 60 ஆண்டுகள் ஆகும். இந்தத் திட்டத்தின் கீழ் உள்ள விதிமுறைகள் மற்றும் நிபந்தனைகளின் படி, ஒரு வருடத்தில் விற்கப்படும் பாலிசிகளுக்கான உத்தரவாத ஓய்வூதிய விகிதங்கள் ஒவ்வொரு ஆண்டும் தொடக்கத்தில் மத்திய நிதியமைச்சகத்தால் மதிப்பாய்வு செய்யப்படும். முதல் நிதியாண்டில், அதாவது 2021 மார்ச் 31 வரை இந்தத் திட்டம் ஆண்டுக்கு 7.40 சதவீத உறுதியான ஓய்வூதியத்தை வழங்கும்.\n\n\n<strong> சேமிப்புத் திட்டம்!<\/strong>\n\n60 வயது மற்றும் அதற்கு மேற்பட்டவர்கள் தேர்ந்தெடுக்கும் மிகச் சிறந்த சேமிப்புத் திட்டமாக மூத்த குடிமக்கள் சேமிப்புத் திட்டம் உள்ளது. ஓய்வூதியச் சலுகைகள் கிடைத்த ஒரு மாதத்திற்குள் கணக்கு திறக்கப்பட வேண்டும் என்ற நிபந்தனைக்கு உட்பட்டு, 55 வயது அல்லது அதற்கு மேற்பட்ட ஆனால் 60 வயதுக்கு குறைவான ஒரு நபருக்கு 5 வருட காலத்திற்கு, ஒன்றுக்கு மேற்பட்ட கணக்குகள் திறக்கப்படலாம். ஆனால் மொத்த வரம்பு ரூ.15 லட்சமாக இருக்க வேண்டும். மூத்த குடிமக்கள்  திட்டத்தில் ஈட்டப்பட்ட வட்டி முழுமையாக வரி விதிக்கப்படக்கூடியது. இந்தக் கணக்கு முதிர்ச்சியடைந்த பிறகு கணக்கை மேலும் மூன்று ஆண்டுகளுக்கு நீட்டிக்க முடியும். இதுபோன்ற சந்தர்ப்பங்களில், ஒரு வருட நீட்டிப்பு காலாவதியான பிறகு உங்களது கணக்கை எந்த நேரத்திலும் மூட முடியும். தற்போது இத்திட்டத்தின் மீதான வட்டி விகிதம் ஆண்டுக்கு 7.4 சதவீதமாக உள்ளது.\n\n\n<strong>மாதாந்திர வருமானத் திட்டம்!<\/strong>\n\nவங்கிகளில் செயல்படுத்தப்பட்டு வரும் ஃபிக்சட் டெபாசிட் திட்டத்தைப் போல, தபால் நிலையங்களில் மாதாந்திர வருமானத் திட்டம் நல்ல லாபம் தருகிறது. ஐந்தே ஆண்டுகளில் இதில் நல்ல ரிட்டன் கிடைக்கிறது. ஐந்து ஆண்டுகள் கழித்து அசல் தொகை கிடைக்கும். ஒருவேளை ஐந்து ஆண்டுகளுக்கு முன்னரே சேமிப்புக் கணக்கை மூடவேண்டுமென்றால் அதற்கு அபராதம் செலுத்த நேரிடும். அதேபோல, கணக்கு தொடங்கிய முதல் ஆண்டில் கணக்கை மூட முடியாது. இத்திட்டத்தில் அதிகபட்சமாக நீங்கள் ரூ.4.50 லட்சம் சேமிக்கலாம். இணைப்புக் கணக்காக இருந்தால் அதிகபட்சமாக ரூ.9 லட்சம் வரையில் டெபாசிட் செய்யலாம். 6.6 சதவீத வட்டி தற்போது நடைமுறையில் இருக்கிறது.\n\n\n<strong>அரசுப் பங்குகள்!<\/strong>\n\nஅரசுப் பத்திரங்கள் () என்பது மத்திய அரசால் வழங்கப்படும் ஒரு கடன் மூலமாகும். இந்தப் பத்திரங்களை மாநில அரசுகளும் வழங்கலாம். இதில் நீங்கள் முதலீடு செய்யும்போது, நீங்கள் வழக்கமான வட்டி வருமானத்தைப் பெறுவீர்கள். இவை இந்திய அரசால் ஆதரிக்கப்படுவதால் ஆபத்து இல்லாத முதலீடாக இது உள்ளது. \n\n<\/div><\/div>","link":"https:\/\/tamil.samayam.com\/business\/business-news\/these-are-safe-investment-options-to-help-after-retirement\/articleshow\/82907068.cms","image":["https:\/\/tamil.samayam.com\/photo\/82907068\/photo-82907068.jpg"],"pubdate":"Mon 24 May 2021, 16:26:19"},{"title":"ஊரடங்கை மதிக்காத சேலம்: உயிர் பயத்தால் போலீஸ் கப்சிப்!","text":"<img src=\"https:\/\/tamil.samayam.com\/photo\/82907505\/photo-82907505.jpg\" \/><div class=\"section1\"><div class=\"Normal\">தமிழகம் முழுவதும்  நோய்த்தொற்று வேகமாகப் பரவி வருகிறது. நாளொன்றுக்கு 35 ஆயிரத்துக்கும் மேற்பட்டோர் பாதிக்கப்பட்டு சிகிச்சை பெற்று வருகின்றனர்.\n\nகுறிப்பாகச்  மாவட்டத்தில் நாளுக்கு நாள் கொரோனா தொற்றின் தாக்கம் அதிவேகமாகப் பரவி வருகிறது. நேற்றைய தினம் மட்டும் 965 பேருக்குத் தொற்று பரவியிருந்தது கண்டறியப்பட்டுள்ளது. \n\nஇதுவரை 5 ஆயிரத்துக்கும் மேற்பட்டோர் சிகிச்சை பெற்று வருகின்றனர். இந்த சூழலில் தமிழக அரசு இன்று முதல் தளர்வில்லா ஊரடங்கை அறிவித்து 31ஆம் தேதி வரை இதே நிலை தொடரும் என அறிவிக்கப்பட்டுள்ளது. \n\nஇருந்தபோதிலும் சேலத்தில் தளர்வு இல்லா ஊரடங்கை மதிக்காமல் பலர் பைக், கார்களில் செல்வதைக் காணமுடிகிறது. தேவை இல்லாமல் சுற்றித் திரிபவர்களை  நிறுத்துவதற்கும் அச்சப்படுகின்றனர். \n\n\n\nதொற்றின் வேகம் அதிகமாக இருப்பதால் யாருக்கு இருக்கிறது என்பது தெரியாமல் அச்சத்தில் காவல்துறையினரும் சோதனைகளை மேற்கொள்ளத் தயக்கம் காட்டுவதாகத் தெரிகிறது.\n\nதளர்வு இல்லா ஊரடங்கில் அதிகளவில் மக்கள் வெளியே சுற்றி திரிவதால் நோய்த் தொற்று மேலும் அதிகரிக்க வாய்ப்பு உள்ளது. கடந்த இரண்டு நாட்களாக அத்தியாவசிய பொருட்களை வாங்குவதற்காக அனைத்து கடைகளும் திறக்கப்பட்டதால் சேலம் மாவட்டத்தில் ஞாயிற்றுக்கிழமை மட்டும் 2 லட்சத்துக்கும் மேற்பட்டவர்கள் அத்தியாவசியப் பொருட்களை வாங்கக் கூட்டம் கூடியிருந்தனர் என்பது குறிப்பிடத்தக்கது.\n\n<\/div><\/div>","link":"https:\/\/tamil.samayam.com\/latest-news\/salem\/city-does-not-seem-to-be-under-full-curfew-people-are-roaming-with-bike-and-car-at-salem-roads-without-safety-precautions-police-fear-to-stop-due-to-covid-scare\/articleshow\/82907505.cms","image":["https:\/\/tamil.samayam.com\/photo\/82907505\/photo-82907505.jpg"],"pubdate":"Mon 24 May 2021, 16:19:26"},{"title":"PSBB பாலியல் புகார்: நானும், மகள் மதுவந்தியும் வெறும் டிரஸ்டியே- ஒய்.ஜி. மகேந்திரன்","text":"<img src=\"https:\/\/tamil.samayam.com\/photo\/82906521\/photo-82906521.jpg\" \/><div class=\"section1\"><div class=\"Normal\">சென்னை கே.கே. நகரில் இருக்கும் பி.எஸ்.பி.பி. பள்ளியில் வேலை செய்து வரும் ராஜகோபாலன் எனும் ஆசிரியர் மாணவிகளுக்கு பாலியல் தொல்லை கொடுத்து வருவதாக புகார் எழுந்துள்ளது. பாதிக்கப்பட்ட மாணவிகள் சிலர் அது குறித்து சமூக வலைதளங்களில் தெரிவித்துள்ளனர்.\n\nமாணவிகளுக்கு நடப்பதை பார்த்த பாடகி சின்மயி, நடிகை லக்ஷ்மிப்ரியா சந்திரமௌலி உள்ளிட்டோர் ராஜகோபாலனை தண்டிக்க வேண்டும் என்று சமூக வலைதளங்களில் குரல் கொடுத்துள்ளனர். அந்த பள்ளியில் படிக்கும் தன் மகளுக்கும் ராஜகோபாலன் பாலியல் தொல்லை கொடுத்ததாக சின்மயிக்கு தெரிந்த ஒருவர் அவரிடம் கூறியுள்ளார். ஆனால் மகளின் பெயரை இழுக்க வேண்டாம் என்பதால் ராஜகோபாலன் மீது அவர் புகார் அளிக்க விரும்பவில்லையாம்.\n\nபி.எஸ்.பி.பி. என்கிற பெயரை பார்த்ததும் ஒய்.ஜி. மகேந்திரனும், அவரின் மகள் மதுவந்தியும் நடத்தும் பள்ளி தானே என்று பேச்சு கிளம்பியது. இந்நிலையில் தானும், மகளும் பள்ளியை நடத்தவில்லை, மாறாக வெறும் டிரஸ்டி தான் என ஒய்.ஜி. மகேந்திரன் விளக்கம் அளித்துள்ளார்.\n\nதன் தம்பியும், அவரின் மனைவியும் தான் பள்ளியை நடத்தி வருவதாக அவர் மேலும் தெரிவித்துள்ளார். இந்நிலையில் அவர் பள்ளி நிர்வாகத்திற்கு இமெயில் ஒன்றையும் அனுப்பி வைத்திருக்கிறார். \n\nஅந்த இமெயிலில் அவர் கூறியிருப்பதாவது,\n\nகே.கே. நகர் பி.எஸ்.பி.பி. பள்ளியின் ஆசிரியர் ஒருவர் தன் மாணவிகளிடம் தவறாக நடந்து கொள்வதாக சமூக வலைதளங்களில் தெரிவிக்கப்படும் புகார்களை பார்த்து அதிர்ச்சி அடைந்தேன். அதை பார்த்து மீடியாக்கள் என்னிடம் விளக்கம் கேட்கிறார்கள். டீன், மேனேஜ்மென்ட்டிடம் புகார் தெரிவித்தும் பதில் இல்லை என்று பெற்றோர் கூறியிருக்கும் நிலையில் இது குறித்து ஏன் எங்களுக்கு தெரிவிக்கவில்லை என்று கேட்கிறேன். \n\nபள்ளி நிர்வாகத்தை டீன் மற்றும் தலைமை ஆசிரியர் தான் கவனித்து வருகிறீர்கள். இது குறித்து விசாரணை நடத்தி, உண்மையை கண்டுபிடிக்க வேண்டியது உங்களின் கடமை. அந்த ஆசிரியர் தவறு செய்திருந்தால் அவர் மீது கடும் நடவடிக்கை எடுக்க வேண்டும். இல்லை என்றால் நிஜத்தில் நடந்தது குறித்து பெற்றோருக்கும், மாணவிகளுக்கும் விளக்கம் அளிக்க வேண்டும். \n\nதேவைப்பட்டால் கமிட்டி அமைத்து விசாரணை நடத்தவும். இந்த பள்ளியை துவங்கியதில் இருந்து இது போன்று எதுவும் நடந்தது இல்லை. பள்ளியின் நலன் கருதி தான் டீன் மற்றும் ஒய்.ஜி. ராஜேந்திராவுக்கு இந்த இமெயிலை எழுதுகிறேன் என்றார். \n\n<\/div><\/div>","link":"https:\/\/tamil.samayam.com\/tamil-cinema\/movie-news\/me-and-daughter-madhuvanthi-are-psbb-trustees-only\/articleshow\/82906521.cms","image":["https:\/\/tamil.samayam.com\/photo\/82906521\/photo-82906521.jpg"],"pubdate":"Mon 24 May 2021, 15:23:35"},{"title":"1 முதல் 12ஆம் வகுப்பு வரை; தமிழக மாணவர்களுக்கு ஹேப்பி நியூஸ்!","text":"<img src=\"https:\/\/tamil.samayam.com\/photo\/82902290\/photo-82902290.jpg\" \/><div class=\"section1\"><div class=\"Normal\">தமிழகத்தில் கடந்த கல்வியாண்டில்  அனைத்தும்  விடுமுறையாகவே கடந்து போய்விட்டன. முதல் அலை சற்றே ஓய்ந்த நிலையில் பள்ளிகள் திறப்பதற்கான ஏற்பாடுகள் செய்யப்பட்டன. முதலில் 10 மற்றும் 12ஆம் வகுப்பிற்கும், அதன்பின்னர் 9 மற்றும் 11ஆம் வகுப்பிற்கும் பள்ளிகள் திறக்கப்பட்டன. ஆனால் இரண்டாவது அலை வேலையை காட்ட ஆரம்பித்ததும் பள்ளிக்கல்வித்துறை உஷாரானது.\n\n12ஆம் வகுப்பை தவிர அனைத்து வகுப்புகளும் வீட்டிலிருந்தே கல்வி கற்க அறிவுறுத்தப்பட்டது. இதற்கிடையில் 11ஆம் வகுப்பு வரை அனைத்து மாணவர்களும் தேர்வின்றி ஆல் பாஸ் என்று தமிழக அரசு அறிவித்தது. பின்னர்  பாதிப்புகள் உச்சம் தொட ஆரம்பித்ததால்  பொதுத்தேர்வு காலவரையின்றி ஒத்திவைக்கப்பட்டு பள்ளிகள் அனைத்தும் மூடப்பட்டன.\n\n\n\nஇந்நிலையில் 2021-22ஆம் கல்வியாண்டிற்கான புத்தகங்கள் அச்சிடும் பணிகளை தமிழ்நாடு  கடந்த ஜனவரி மாதம் தொடங்கியது. தீவிர கொரோனா பாதிப்பிற்கு இடையிலும் புத்தக அச்சடிப்பு பணிகள் நடந்து வந்தன. இந்தப் பணிகள் தற்போது முடிவடைந்துள்ளன. இதுதொடர்பாக பாடநூல் கழக அதிகாரிகள் கூறுகையில், கொரோனா பரவல் சூழலை கருத்தில் கொண்டு உரிய முறையில் திட்டமிட்டு  அச்சிடும் பணிகளை செய்து முடித்துள்ளோம்.\n\n\n\nதனியார் பள்ளிகளுக்கான விற்பனை புத்தகங்களும் தயார் நிலையில் உள்ளன. அரசு மற்றும் அரசு நிதியுதவி பெறும் பள்ளிகளில் ஒன்று முதல் 12ஆம் வகுப்பு வரை மாணவர்களுக்கு இலவசமாக வழங்க 2.8 கோடி புத்தகங்கள் அச்சிடப்பட்டுள்ளன. இவை மாவட்ட கல்வி அலுவலகங்களுக்கு படிப்படியாக அனுப்பப்பட்டு வருகின்றன. தமிழகத்தில் ஊரடங்கு தளர்வுகள் அறிவிக்கப்பட்ட பிறகு,\n\n\n\nபள்ளிகளுக்கு பாடப் புத்தகங்கள் பிரித்து அனுப்பப்படும். தனியார் பள்ளிகளுக்கான புத்தகங்கள் மண்டல வாரியாக உள்ள குடோன்களுக்கு விரைவில் அனுப்பி வைக்கப்படும். பள்ளிகள் திறக்கப்பட்ட உடன் அனைத்து மாணவர்களுக்கும் பாடப் புத்தகங்கள் வழங்க ஏற்பாடு செய்யப்படும் என்று தெரிவித்தனர்.\n\n\n<\/div><\/div>","link":"https:\/\/tamil.samayam.com\/latest-news\/state-news\/tn-school-education-department-finished-printing-of-1-to-12th-std-school-books\/articleshow\/82902290.cms","image":["https:\/\/tamil.samayam.com\/photo\/82902290\/photo-82902290.jpg"],"pubdate":"Mon 24 May 2021, 12:01:01"},{"title":"என் காதலை ஏற்காவிட்டால் தற்கொலை செஞ்சுக்குவேன்: அஜித் 'மகளை' பதற வைத்த ரசிகர்","text":"<img src=\"https:\/\/tamil.samayam.com\/photo\/82899560\/photo-82899560.jpg\" \/><div class=\"section1\"><div class=\"Normal\">கவுதம் மேனன் இயக்கத்தில்  போலீஸ் அதிகாரியாக நடித்த என்னை அறிந்தால் படத்தில் அவருக்கு மகளாக நடித்து தமிழ் ரசிகர்களை கவர்ந்தவர் . அதன் பிறகு சிறுத்தை சிவா இயக்கத்தில் அஜித் நடித்த விஸ்வாசம் படத்தில் மீண்டும் அவருக்கு மகளாக நடித்தார் அனிகா.\n\nசெட்டில் அஜித்தை அப்பா என்று தான் அழைப்பேன் என பேட்டி ஒன்றில் கூறினார். அனிகாவை அஜித் மகளாகவே அவரின் ரசிகர்கள் பார்க்கிறார்கள். அதனால் தல பொண்ணு என்று அவரை செல்லமாக அழைக்கிறார்கள்.\n\nஅனிகா நன்றாக வளர்ந்துவிட்டார். அவர் அவ்வப்போது விதவிதமாக உடை அணிந்து போட்டோஷூட் நடத்தி புகைப்படங்களை சமூக வலைதளங்களில் வெளியிட்டு வருகிறார். அவர் சேலை அணிந்த புகைப்படங்களை பார்த்த ரசிகர்களோ, ஹீரோயினாக நடிக்க அனிகா தயாராகிவிட்டார், இனியும் அவரை சின்னக் குழந்தையாக நடிக்க வைக்க முடியாது என்றார்கள்.\n\nஅனிகா சமூக வலைதளங்களில் ரொம்பவே ஆக்டிவானவர். ரசிகர்கள் கேட்கும் கேள்விகளுக்கு பதில் அளிப்பார். இந்நிலையில் அவர் லைவ் சாட்டில் வந்து ரசிகர்கள் கேட்ட கேள்விகளுக்கு எல்லாம் பொறுமையாக பதில் அளித்தார்.\n\nஅப்பொழுது ரசிகர் ஒருவர் கேட்டதாவது,\n\nஉங்களின் தீவிர ரசிகர் ஒருவர் தன் காதலை சொல்லி, அதை நீங்கள் ஏற்காவிட்டால் தற்கொலை செய்து கொள்வேன் என்று கூறினால் என்ன செய்வீர்கள் என்றார்.\n\nஅதற்கு அனிகா கூறியதாவது, அது எனக்கு நடந்திருக்கிறது. இமெயில் மூலம் அப்படி ஒரு ப்ரொபோஸல் வந்தது. அதை பார்த்து எனக்கு பயமாக இருந்தது. ஆனால் என்ன செய்வது என்று தெரியாமல் அப்படியே விட்டுவிட்டேன் என்றார். \n\nஅனிகா சுமாரான உயரம் தான். இந்நிலையில் அது குறித்து ரசிகர் ஒருவர் கேள்வி எழுப்பினார். அதற்கு அனிகாவோ, நான் உயரம் இல்லை என்பதை ஏற்றுக் கொள்வதை தவிர வேறு வழியில்லை. என் உயரம் 5.2 அடி. அது குறித்து முதலில் வருத்தமாக இருந்தது. ஆனால் குள்ளமாக இருப்பதால் பல நன்மைகளும் இருக்கிறது என்றார். \n\n\n\n\n<\/div><\/div>","link":"https:\/\/tamil.samayam.com\/tamil-cinema\/movie-news\/when-anikha-surendran-got-a-love-proposal-that-scared-her\/articleshow\/82899560.cms","image":["https:\/\/tamil.samayam.com\/photo\/82899560\/photo-82899560.jpg"],"pubdate":"Mon 24 May 2021, 09:26:49"},{"title":"சென்னை அடுத்த ஸ்ரீபெரும்புதூர் ஹூண்டாய் ஆலையில் பணியாளர்கள் தர்ணா போராட்டம்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679347\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_53026981.jpg\" style=\"margin: 10px 0 0 10px; padding: 4px;\" \/><\/a><p>சென்னை: சென்னை அடுத்த ஸ்ரீபெரும்புதூர் ஹூண்டாய் ஆலையில் பணியாளர்கள் தர்ணா போராட்டத்தில் ஈடுபட்டுள்ளனர். கொரோனா தொற்றால் ஒரே வாரத்தில் 10 பேர் பலியான நிலையில் ஊதியத்துடன் கூடிய விடுப்பு வழங்க வலியுறுத்தி ஹூண்டாய் தொழிலாளர்கள் போராட்டத்தில் ஈடுபட்டுள்ளனர்.<\/p>","link":"http:\/\/www.dinakaran.com\/Latest_Detail.asp?Nid=679347","image":["http:\/\/img.dinakaran.com\/data1\/DNewsimages\/Tamil_News_5_24_2021_53026981.jpg"],"pubdate":"24-5-2021 16:9"},{"title":"ஆசிரியர் ராஜகோபாலன் மீதான பாலியல் புகார் தொடர்பாக பத்மசேஷாத்ரி பள்ளிக்கு மாவட்ட முதன்மை அலுவலர் நோட்டீஸ்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679351\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_65992374.jpg\" style=\"margin: 10px 0 0 10px; padding: 4px;\" \/><\/a><p>சென்னை: ஆசிரியர் ராஜகோபாலன் மீதான பாலியல் புகார் தொடர்பாக சென்னையில் உள்ள&nbsp; பத்மசேஷாத்ரி பள்ளிக்கு மாவட்ட முதன்மை அலுவலர் நோட்டீஸ் அனுப்பியுள்ளார். பாலியல் புகார் மீது எடுக்கப்பட்ட நடவடிக்கை பற்றி பள்ளி நிர்வாகம் விளக்கம் தர உத்தரவிடப்பட்டுள்ளது.<\/p>","link":"http:\/\/www.dinakaran.com\/Latest_Detail.asp?Nid=679351","image":["http:\/\/img.dinakaran.com\/data1\/DNewsimages\/Tamil_News_5_24_2021_65992374.jpg"],"pubdate":"24-5-2021 16:32"},{"title":"தமிழகத்துக்கு குறைந்த அளவிலான தடுப்பூசிகளே ஒதுக்கீடு செய்யப்பட்டுள்ளது: சென்னை உயர்நீதிமன்றம் அதிருப்தி","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679348\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_99625797.jpg\" style=\"margin: 10px 0 0 10px; padding: 4px;\" \/><\/a><p>சென்னை: தமிழகத்துக்கு குறைந்த அளவிலான தடுப்பூசிகளே ஒதுக்கீடு செய்யப்பட்டுள்ளது என்று சென்னை உயர்நீதிமன்றம் அதிருப்தி தெரிவித்துள்ளது. மேலும், தமிழகத்துக்கு போதுமான தடுப்பூசிகளை ஒதுக்கீடு செய்ய வேண்டும் என்று மத்திய அரசுக்கு உத்தரவிடப்பட்டுள்ளது.<\/p>","link":"http:\/\/www.dinakaran.com\/Latest_Detail.asp?Nid=679348","image":["http:\/\/img.dinakaran.com\/data1\/DNewsimages\/Tamil_News_5_24_2021_99625797.jpg"],"pubdate":"24-5-2021 16:13"},{"title":"பாபநாசம் அடுத்த கபிஸ்தலம் அருகே முன்விரோதம் காரணமாக ஒருவர் கடத்தி கொலை","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679346\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_50391788.jpg\" style=\"margin: 10px 0 0 10px; padding: 4px;\" \/><\/a><p>பாபநாசம்: பாபநாசம் அடுத்த கபிஸ்தலம் அருகே ஈச்சங்குடி கிராமத்தில் பணம் கொடுக்கல் வாங்கலில் ஏற்பட்ட முன்விரோதம் காரணமாக பாலன் என்பவர் கடத்தி கொலை செய்யப்பட்டுள்ளார். மேலும், தலைமறைவான 3 பேரை போலீஸ் வலைவீசி தேடி வருகின்றனர்.<\/p>","link":"http:\/\/www.dinakaran.com\/Latest_Detail.asp?Nid=679346","image":["http:\/\/img.dinakaran.com\/data1\/DNewsimages\/Tamil_News_5_24_2021_50391788.jpg"],"pubdate":"24-5-2021 15:55"},{"title":"பாலியல் புகாருக்கு உள்ளான சென்னை பத்மாசேஷாத்திரி பள்ளி ஆசிரியர் ராஜகோபாலன் சஸ்பெண்ட் !","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679344\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_89971561.jpg\" style=\"margin: 10px 0 0 10px; padding: 4px;\" \/><\/a><p>சென்னை: பாலியல் புகாருக்கு உள்ளான சென்னை பத்மாசேஷாத்திரி பள்ளி ஆசிரியர் ராஜகோபாலன் சஸ்பெண்ட் செய்யப்பட்டுள்ளார். ராஜகோபாலனை பிடித்து பெண்கள் மற்றும் குழந்தைகளுக்கு எதிரான குற்றத்தடுப்பு போலீசார் விசாரணை நடத்தி வரும் நிலையில் பி.எஸ்.பி.பி. பள்ளி நிர்வாகம் நடவடிக்கை எடுத்துள்ளது.<\/p>","link":"http:\/\/www.dinakaran.com\/Latest_Detail.asp?Nid=679344","image":["http:\/\/img.dinakaran.com\/data1\/DNewsimages\/Tamil_News_5_24_2021_89971561.jpg"],"pubdate":"24-5-2021 15:44"},{"title":"மதுரையில் குழந்தைகள் காப்பகத்தில்  10 சிறுமிகள் உட்பட 13 பேருக்கு கொரோனா","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679340\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_59470767.jpg\" style=\"margin: 10px 0 0 10px; padding: 4px;\" \/><\/a><p>மதுரை: மதுரை மாவட்டம் சமயநல்லூர் அருகே&nbsp; குழந்தைகள் காப்பகத்தில் தங்கியிருந்த 10 சிறுமிகள் உட்பட 13 பேருக்கு கொரோனா தொற்று உறுதி செய்யப்பட்டுள்ளது. இதனையடுத்து, குழந்தைகள் காப்பகம் மூடப்பட்டு பாதிக்கப்பட்டவர்கள் தனிமைப்படுத்தப்பட்டு உள்ளனர்.<\/p>","link":"http:\/\/www.dinakaran.com\/Latest_Detail.asp?Nid=679340","image":["http:\/\/img.dinakaran.com\/data1\/DNewsimages\/Tamil_News_5_24_2021_59470767.jpg"],"pubdate":"24-5-2021 15:19"},{"title":"பள்ளி மாணவிகளுக்கு ஆசிரியர் பாலியல் தொல்லை: விசாரணை நடத்த எம்.பி. தயாநிதி மாறன் வலியுறுத்தல்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679327\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_68070621.jpg\" style=\"margin: 10px 0 0 10px; padding: 4px;\" \/><\/a><p>சென்னை பி.எஸ்.பி.பி பள்ளி மாணவிகளுக்கு ஆசிரியர் பாலியல் தொல்லை கொடுத்ததை அறிந்து அதிர்ச்சி அடைந்தேன் என்று திமுக எம்.பி. தயாநிதி மாறன் தெரிவித்துள்ளார். பாலியல் விவகாரம் குறித்து விசாரணை நடத்த வேண்டும். மாணவிகள் பாதுகாப்பை உறுதி செய்ய வேண்டும் என்று தெரிவித்துள்ளார்.<\/p>","link":"http:\/\/www.dinakaran.com\/Latest_Detail.asp?Nid=679327","image":["http:\/\/img.dinakaran.com\/data1\/DNewsimages\/Tamil_News_5_24_2021_68070621.jpg"],"pubdate":"24-5-2021 14:9"},{"title":"கொரோனா பரவலை கட்டுப்படுத்த பீகார் மாநிலத்தில் ஜூன் 1ம் தேதி வரை ஊரடங்கு நீட்டிப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679338\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_46482486.jpg\" style=\"margin: 10px 0 0 10px; padding: 4px;\" \/><\/a><p>பாட்னா: கொரோனா பரவலை கட்டுப்படுத்த பீகார் மாநிலத்தில் ஜூன் 1ம் தேதி வரை ஊரடங்கு நீட்டிக்கப்பட்டுள்ளது. பீகார் மாநிலத்தில் கடந்த 5ம் தேதி முதல் 3 வாரங்களுக்கு ஊரடங்கு விதிக்கப்பட்டிருந்த நிலையில் மீண்டும் ஊரடங்கு நீட்டிக்கப்பட்டுள்ளது.<\/p>","link":"http:\/\/www.dinakaran.com\/Latest_Detail.asp?Nid=679338","image":["http:\/\/img.dinakaran.com\/data1\/DNewsimages\/Tamil_News_5_24_2021_46482486.jpg"],"pubdate":"24-5-2021 14:58"},{"title":"தனியார் மருத்துவமனைக்கு விதிக்கப்பட்ட கட்டணத்தை மீறினால் நடவடிக்கை: அமைச்சர் மா.சுப்பிரமணியன் பேட்டி","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679336\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_34257144.jpg\" style=\"margin: 10px 0 0 10px; padding: 4px;\" \/><\/a><p>சென்னை: தனியார் மருத்துவமனைக்கு விதிக்கப்பட்ட கட்டணத்தை மீறினால் நடவடிக்கை எடுக்கப்படும் என்று மக்கள் நல்வாழ்வுத்துறை அமைச்சர் மா.சுப்பிரமணியன் தெரிவித்துள்ளார். தமிழக அரசிடம் 2 லட்சம் தடுப்பூசிகள் உள்ளன. அதையும் மாவட்டங்களுக்குப் பிரித்து அனுப்பியுள்ளோம். முன்னுரிமை அடிப்படையில் தடுப்பூசிகளைப் பயன்படுத்துகிறோம் என்று அவர் தெரிவித்துள்ளார்.<\/p>","link":"http:\/\/www.dinakaran.com\/Latest_Detail.asp?Nid=679336","image":["http:\/\/img.dinakaran.com\/data1\/DNewsimages\/Tamil_News_5_24_2021_34257144.jpg"],"pubdate":"24-5-2021 14:54"},{"title":"வெப்பச்சலனம் காரணமாக கன்னியாகுமரி மாவட்டத்தில் ஓரிரு இடங்களில் இன்று கனமழைக்கு வாய்ப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679326\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_35439700.jpg\" style=\"margin: 10px 0 0 10px; padding: 4px;\" \/><\/a><p>சென்னை: வெப்பச்சலனம் காரணமாக கன்னியாகுமரி மாவட்டத்தில் ஓரிரு இடங்களில் இன்று கனமழைக்கு வாய்ப்பு உள்ளது என்று சென்னை வானிலை மையம் தகவல் தெரிவித்துள்ளது. மேலும், மேற்கு தொடர்ச்சி மலையை ஒட்டிய மாவட்டங்கள், சேலம், தருமபுரி, திருவள்ளூரில் மிதமான மழை பெய்யக்கூடும் என்று தெரிவிக்கப்பட்டுள்ளது. மன்னார் வளைகுடா, தென்மேற்கு வங்கக்கடல், ஆந்திர கடலோர பகுதிகளில் மே 27ம் தேதி வரை பலத்த காற்று வீசும் என்று மீனவர்களுக்கு எச்சரிக்கை விடுக்கப்பட்டுள்ளது.<\/p>","link":"http:\/\/www.dinakaran.com\/Latest_Detail.asp?Nid=679326","image":["http:\/\/img.dinakaran.com\/data1\/DNewsimages\/Tamil_News_5_24_2021_35439700.jpg"],"pubdate":"24-5-2021 14:5"},{"title":"மதுரையில் விமானத்தில் திருமணம் நடந்த விவகாரத்தில் விசாரணை நடத்த உத்தரவு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679330\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_85335941.jpg\" style=\"margin: 10px 0 0 10px; padding: 4px;\" \/><\/a><p>மதுரை: மதுரையில் விமானத்தில் திருமணம் நடந்த விவகாரத்தில் விசாரணை நடத்த மத்திய விமான போக்குவரத்து துறை இயக்குநரகம் உத்தரவிட்டது. மேலும், திருமணம் நடந்த விமானத்தின் ஊழியர்கள் அனைவரும் தற்காலிக இடைநீக்கம் செய்யப்பட்டுள்ளனர்.<\/p>","link":"http:\/\/www.dinakaran.com\/Latest_Detail.asp?Nid=679330","image":["http:\/\/img.dinakaran.com\/data1\/DNewsimages\/Tamil_News_5_24_2021_85335941.jpg"],"pubdate":"24-5-2021 14:30"},{"title":"கொரோனாவால் பாதிக்கப்பட்ட மதிமுக துணைப் பொதுச்செயலாளர் துரை பாலகிருஷ்ணன் மறைவு !","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679328\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_76920718.jpg\" style=\"margin: 10px 0 0 10px; padding: 4px;\" \/><\/a><p>சென்னை: கொரோனாவால் பாதிக்கப்பட்ட மதிமுக துணைப் பொதுச்செயலாளர் துரை பாலகிருஷ்ணன் உயிரிழந்துள்ளார். தஞ்சை தனியார் மருத்துவமனையில் சிகிச்சை பெற்று வந்த நிலையில் துரை பாலகிருஷ்ணன் உயிரிழந்துள்ளார்.<\/p>","link":"http:\/\/www.dinakaran.com\/Latest_Detail.asp?Nid=679328","image":["http:\/\/img.dinakaran.com\/data1\/DNewsimages\/Tamil_News_5_24_2021_76920718.jpg"],"pubdate":"24-5-2021 14:16"},{"title":"உத்தரப்பிரதேசத்தின் காசியாபாத்தை சேர்ந்த ஒருவருக்கு மஞ்சள் பூஞ்சை நோய் பாதிப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679325\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_40386600.jpg\" style=\"margin: 10px 0 0 10px; padding: 4px;\" \/><\/a><p>காசியாபாத்: கருப்பு, வெள்ளை பூஞ்சையை தொடர்ந்து உத்தரப்பிரதேசத்தின் காசியாபாத்தை சேர்ந்த ஒருவருக்கு மஞ்சள் பூஞ்சை நோய் பாதிப்பு உறுதியாகி உள்ளது. கருப்பு, வெள்ளை பூஞ்சை நோய்களை விட மஞ்சள் பூஞ்சை நோய் ஆபத்தானது என மருத்துவர்கள் தகவல் தெரிவித்துள்ளனர்.<\/p>","link":"http:\/\/www.dinakaran.com\/Latest_Detail.asp?Nid=679325","image":["http:\/\/img.dinakaran.com\/data1\/DNewsimages\/Tamil_News_5_24_2021_40386600.jpg"],"pubdate":"24-5-2021 13:53"},{"title":"தனியார் பள்ளிகள் பெற்றோரை கட்டாயப்படுத்தி கட்டணம் வசூலிக்க கூடாது: பள்ளிக்கல்வித்துறை அறிவுறுத்தல்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679324\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_91881961.jpg\" style=\"margin: 10px 0 0 10px; padding: 4px;\" \/><\/a><p>சென்னை: தனியார் பள்ளிகள் பெற்றோரை கட்டாயப்படுத்தி கட்டணம் வசூலிக்க கூடாது என அறிவுறுத்தி உள்ளோம் என்று பள்ளிக்கல்வித்துறை தெரிவித்துள்ளது. கட்டாயப்படுத்தாமல் அரசு அனுமதித்துள்ள கட்டணத்தை தனியார் பள்ளிகள் வசூலிக்கலாம் என்று தெரிவிக்கப்பட்டுள்ளது.<\/p>","link":"http:\/\/www.dinakaran.com\/Latest_Detail.asp?Nid=679324","image":["http:\/\/img.dinakaran.com\/data1\/DNewsimages\/Tamil_News_5_24_2021_91881961.jpg"],"pubdate":"24-5-2021 13:48"},{"title":"ஆசிரியர் ராஜகோபாலன் மீது பாலியல் புகாரில் உரிய நடவடிக்கை எடுக்கப்படும் - அமைச்சர் அன்பில் மகேஷ் உறுதி !","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679323\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_56751651.jpg\" style=\"margin: 10px 0 0 10px; padding: 4px;\" \/><\/a><p>சென்னை: ஆசிரியர் ராஜகோபாலன் மீது பாலியல் புகாரில் உரிய நடவடிக்கை எடுக்கப்படும் என்று பள்ளிக்கல்வித்துறை அமைச்சர் அன்பில் மகேஷ் உறுதியளித்துள்ளார். பி.எஸ்.பி.பி. பள்ளி ஆசிரியர் ராஜகோபாலன் மீதான பாலியல் புகார் பற்றி பள்ளி நிர்வாகத்திடம் விளக்கம் கேட்கப்பட்டுள்ளது என்று தெரிவித்துள்ளார்.<\/p>","link":"http:\/\/www.dinakaran.com\/Latest_Detail.asp?Nid=679323","image":["http:\/\/img.dinakaran.com\/data1\/DNewsimages\/Tamil_News_5_24_2021_56751651.jpg"],"pubdate":"24-5-2021 13:41"},{"title":"ஆசிரியர் ராஜகோபாலன் மீது பாரபட்சமின்றி நடவடிக்கை எடுக்கப்படும்: பள்ளி நிர்வாகம் உறுதி","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679317\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_70585269.jpg\" style=\"margin: 10px 0 0 10px; padding: 4px;\" \/><\/a><p>சென்னை: ஆசிரியர் ராஜகோபாலன் மீது பாரபட்சமின்றி நடவடிக்கை எடுக்கப்படும் என்று பி.எஸ்.பி.பி. பள்ளி நிர்வாகம் உறுதி அளித்துள்ளது. அரைகுறை ஆடையுடன் ஆன்லைன் வகுப்பை ஆசிரியர் ராஜகோபாலன் நடத்தியதாகவும் மாணவிகள் புகார் அளித்துள்ளனர்.<\/p>","link":"http:\/\/www.dinakaran.com\/Latest_Detail.asp?Nid=679317","image":["http:\/\/img.dinakaran.com\/data1\/DNewsimages\/Tamil_News_5_24_2021_70585269.jpg"],"pubdate":"24-5-2021 12:59"}]