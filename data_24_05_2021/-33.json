[{"title":"கும்பகோணம்: பெண்களை மிரட்டி பாலியல் தொல்லை?!; அதிரவைத்த புகார்! - இளைஞர்களைத் தேடும் போலீஸார்","text":"<p>கும்பகோணம் பகுதியில் இளம்பெண் ஒருவர், ஆட்டோ ஓட்டுநர் தன்னை செல்போனில் போட்டோ எடுத்து மிரட்டி பாலியல் தொல்லை கொடுத்துவந்ததாகவும்,  அதே ஆட்டோ ஓட்டுநர் உள்ளிட்ட ஐந்து பேர்  பெண்களை போட்டோ எடுத்து வைத்துக்கொண்டு மிரட்டி இன்டர்நெட் மூலம் பாலியல் தொழிலில் ஈடுபடுத்தியதாக பள்ளிவாசல் ஒன்றின் முன்னாள் நிர்வாகிகள் போலீஸிடம் புகார் அளித்துள்ள சம்பவம் பரபரப்பை ஏற்படுத்தியுள்ளது.<\/p><figure><img src=\"https:\/\/gumlet.assettype.com\/vikatan\/2021-05\/7ea745ff-96c4-48b2-9f90-576ca67354bd\/0ef8ba95_aa4a_4485_a0b4_c61ea9873877.jpg\" \/><figcaption>பாலியல் தொடர்பாக போலீஸில் புகார் அளித்தவர்கள்<\/figcaption><\/figure><p>கும்பகோணம் மேலக்காவேரியைச் சேர்ந்தவர் சரீனா (பெயர் மாற்றப்பட்டுள்ளது) (28). இவரின் கணவர் சவுதி அரேபியா நாட்டில் வேலை செய்துவருகிறார். இவர்களுக்கு இரண்டு பிள்ளைகள் உள்ளனர். சரீனா தன் பிள்ளைகள் மற்றும் மாமியாருடன் மேலக்காவேரியில் வசித்துவருகிறார். இந்தநிலையில் ஆட்டோ ஓட்டுநர் அசாருதீன் என்பவர் தன்னை மிரட்டி பாலியல் தொந்தரவு செய்ததாக சரீனா கும்பகோணம் கிழக்கு காவல் நிலைய போலீஸிடம்  புகார் அளித்துள்ளார்.<\/p><p>புகார் மனுவில், ``என் குழந்தைகளை அதே பகுதியைச் சேர்ந்த ஆட்டோ ஓட்டுநர் அசாருதீன் பள்ளிக்கு அழைத்து சென்று வந்தார். அப்போது என்னிடம் ஆசைவார்த்தைகளைக் கூறி, என்னை ஏமாற்றி  என்னுடன் நெருக்கமாக இருப்பது போன்ற போட்டோக்களை எடுத்து கொண்டார். பின்னர் அதைவைத்து அசாருதீன் என்னை மிரட்டி பாலியல்ரீதியாகத் துன்புறுத்திவந்தார்.<\/p><figure><img src=\"https:\/\/gumlet.assettype.com\/vikatan\/2021-04\/efea2c4b-af09-48b9-9dd9-6dedf7ca6d4d\/vikatan_2019_07_b117f7f4_1671_4f8a_8c46_3ab607bf2005_3456385187_11553_12249.jpg\" \/><figcaption>பாலியல்<\/figcaption><\/figure><p>இந்தநிலையில், கடந்த 14-ம் தேதி என் வீட்டுவாசலுக்கு வந்து எனக்கு பாலியல் தொந்தரவு கொடுத்ததுடன், என்னைப் பாலியல் உறவுக்கு அழைத்து கட்டாயப்படுத்தினார். மேலும் மூன்றாவது நபர் மூலமாக எனது மாமியாரிடம் தெரியப்படுத்தி எனது வீட்டில் பிரச்னை செய்திருக்கிறார். இதையடுத்து எனது மாமியார் என்னை வீட்டைவிட்டு விரட்டிவிட்டார். அசாருதீன் மேலும் 20 பெண்களிடம் பழகி மிரட்டி பணம் பறித்துள்ளார். அவர் மீது தகுந்த நடவடிக்கை எடுக்க வேண்டும்” எனக் கூறியுள்ளார்.<\/p><p>இதேபோல் அசாருதீன் உள்ளிட்ட ஐந்து பேர், பெண்களை மிரட்டி இன்டர்நெட் மூலம் பாலியல் தொழில் செய்துவந்துள்ளனர். அவர்கள் மீது நடவடிக்கை எடுக்க வேண்டும் என முகைதீன் ஆண்டவர் பள்ளிவாசல் முன்னாள்  நிர்வாகிகள் மற்றும் முக்கியஸ்தர்கள் கும்பகோணம் போலீஸ் டி.எஸ்.பி அலுவலகத்தில் புகார் அளித்துள்ளனர்.<\/p><figure><img src=\"https:\/\/gumlet.assettype.com\/vikatan\/2021-05\/c79d03eb-0446-44a7-a1f8-f38d6b9dfb56\/204660d0_8de6_47a0_b509_b32eb91e6f05.jpg\" \/><figcaption>போலீஸில் புகார்<\/figcaption><\/figure><p>இது குறித்து புகார் அளித்தவர்கள் தரப்பில் பேசினோம். ``இளைஞர்கள் ஐந்து பேர், பெண்கள் சிலரிடம் பழகி போட்டோ எடுத்து வைத்துக்கொண்டு, பின்னர் அதைவைத்து மிரட்டி இன்ட்ர்நெட் மூலம் அந்தப் பெண்களை பாலியல் தொழிலில் ஈடுபடுத்தியதாகத் தெரிகிறது. இதைச் செய்த அந்த இளைஞர்களுக்குள்ளேயே பிரச்னை ஏற்பட்டதைத் தொடர்ந்து விஷயம் வெளியே தெரிந்துள்ளது.<\/p><p>இதைத் தொடர்ந்து பள்ளிவாசல் நிர்வாகத்தின் சார்பில் ஆலோசனை நடத்தி அசாருதீன், அப்துல் ரஹ்மான், அகமது ஜப்ரான், சதக்கத்துல் ஆசிப் பாட்ஷா, பவாஸ் அகமது ஆகியோர் மீது நடவடிக்கை எடுக்கவும், போலீஸிடம் புகார் அளிக்கவும் தீர்மானம் நிறைவேற்றப்பட்டது. ஆனால் ஜமாத்தில் உள்ள நிர்வாகிகள் எந்த நடவடிக்கையும் எடுக்காமல் அமைதி காத்தனர். ஆட்டோ ஓட்டுநர் அசாருதீன் மற்றும் அவரது நண்பர்களும் சேர்ந்து, மேலக்காவேரி பகுதியிலுள்ள சில பெண்களைப் பணத்துக்காக இணையதளம் மூலம் பாலியல் தொழிலில்  ஈடுபடுத்தியுள்ளனர்.<\/p><figure><img src=\"https:\/\/gumlet.assettype.com\/vikatan\/2019-05\/e6018ae9-2ce6-4df9-87c2-472c2d72fd66\/129987_thumb.jpg\" \/><figcaption>இளம்பெண்ணுக்கு பாலியல் தொல்லை: இருவர் கைது<\/figcaption><\/figure><p>இந்தச் செயலில் ஈடுபட்ட அவர்கள் மீது வழக்கு பதிந்து, உடனடியாக விசாரித்து, கைதுசெய்து உரிய நடவடிக்கை எடுத்து பாதிக்கப்பட்ட பெண்களைப் பாதுகாக்க வேண்டும் என டி.எஸ்.பி அலுவலகத்தில் புகார் அளித்துள்ளோம். இதைத் தீர விசாரிக்கும் பட்சத்தில் பொள்ளாச்சியைப் போன்று இங்கேயும் பெண்களுக்கு எதிரான பாலியல் சம்பவம் நடந்திருப்பது  தெரியவரும்” என்றனர். இது தொடர்பாக கும்பகோணம் டி.எஸ்.பி பாலகிருஷ்ணன் உத்தரவில், கிழக்கு காவல் நிலைய போலீஸார் விசாரணை மேற்கொண்டு அசாருதீனைத் தேடிவருகின்றனர்.<\/p>","link":"https:\/\/www.vikatan.com\/news\/crime\/women-complaint-against-auto-driver-and-4-others-in-sexual-harassment-case","image":["https:\/\/gumlet.assettype.com\/vikatan\/2020-12\/99049086-0e51-44e8-8df1-c11ad6a93fe4\/violent_3405549_960_720.webp"],"pubdate":"Mon, 24 May 2021 06:06:26 +0000"},{"title":"செங்கல் சூளையில் வேலை பார்க்கும் கால்பந்து வீராங்கனைக்கு உதவிகரம் நீட்டும் அமைச்சு","text":"<div class=\"vuukle-powerbar powerbarBoxDiv\" id=\"vuukle-powerbar\"><\/div>\n<p>ஜூனியர் அளவிலான போட்டிகளில் சிறப்பாக விளையாடி கவனத்தை ஈர்த்த சங்கீதா கடந்த ஆண்டு இந்திய சீனியர் அணிக்கு அழைக்கப்பட்டார்.<img alt=\"செங்கல் சூளையில் வேலை பார்க்கும் கால்பந்து வீராங்கனைக்கு உதவிகரம் நீட்டும் விளையாட்டு அமைச்சகம்\" src=\"https:\/\/img.maalaimalar.com\/Articles\/2021\/May\/202105240355553014_Tamil_News_Sports-Minister-Kiren-Rijiju-takes-note-of-footballers_SECVPF.gif\" \/>சங்கீதா சோரன்&nbsp;ஜார்கண்ட் மாநிலம் தன்பாத்தில் உள்ள பசமுடி என்ற கிராமத்தை சேர்ந்த கால்பந்து வீராங்கனை சங்கீதா சோரன். ஏழ்மையான குடும்ப பின்னணியை கொண்ட சங்கீதா 18 மற்றும் 19 வயதுக்குட்பட்டோருக்கான கால்பந்து போட்டிகளில் இந்திய அணிக்காக விளையாடியிருக்கிறார். ஜூனியர் அளவிலான போட்டிகளில் சிறப்பாக விளையாடி கவனத்தை ஈர்த்த சங்கீதா கடந்த ஆண்டு இந்திய சீனியர் அணிக்கு அழைக்கப்பட்டார். ஆனால் அதற்குள் கொரோனா ஊரடங்கு மற்றும் கட்டுப்பாடுகள் காரணமாக எதுவும் கைகூடவில்லை.<br \/><ins><\/ins><br \/>இந்த நிலையில் வீ்ட்டில் பொருளாதார பிரச்சினை ஏற்பட்டதால் வேறு வழியின்றி மீண்டும் செங்கல் சூளைக்கு தினக்கூலியாக வேலைக்கு செல்கிறார். வேலைக்கு சென்றாலும் நேரம் கிடைக்கும் போது அருகில் உள்ள மைதானத்தில் கால்பந்து பயிற்சியில் ஈடுபடுவதை தவறவிடுவதில்லை. ஒரு சர்வதேச கால்பந்து வீராங்கனை படும் கஷ்டங்களை சுட்டிகாட்டிய பெண்கள் தேசிய ஆணைய தலைவர் ரேகா ஷர்மா அவருக்கு உதவும்படி ஜார்கண்ட் மாநில அரசுக்கும், இந்திய கால்பந்து சம்மேளனத்துக்கும் கடிதம் எழுதினார்.<\/p>\n\n\n\n<figure class=\"wp-block-image\"><img alt=\"கிரண் ரிஜிஜூ \" src=\"https:\/\/img.maalaimalar.com\/InlineImage\/202105240355553014_1_0e1j25e._L_styvpf.jpg\" title=\"கிரண் ரிஜிஜூ \" \/><\/figure>\n\n\n\n<p>இதற்கிடையே, இந்த விஷயங்களை கேள்விப்பட்ட மத்திய விளையாட்டுத்துறை மந்திரி கிரண் ரிஜிஜூ அவருக்கு உதவிகரம் நீட்டுகிறார். இது குறித்து அவர் தனது டுவிட்டர் பக்கத்தில், ‘கொரோனா காலத்தில் சங்கீதா பணமின்றி கஷ்டப்படுவது எனது கவனத்துக்கு வந்துள்ளது. எனது அலுவலகம் அவரை தொடர்பு கொண்டு பேசியுள்ளது. விரைவில் அவருக்கு நிதிஉதவி அளிக்கப்படும். விளையாட்டு வீரர், வீராங்கனைகளுக்கு கவுரவமான வாழ்க்கை இருப்பதை உறுதி செய்வதே எங்களது பிரதான நோக்கம்’ என்றார்.<\/p>\n\n\n\n<p>ஜார்கண்ட் மாநில அரசும் அவருக்கு உதவ முன்வந்துள்ளது. சங்கீதாவுக்கு ரூ.1 லட்சம் உதவித்தொகை வழங்கப்படும் என்றும், வருங்காலத்தில் நிலையான வருமானம் கிடைக்கும் வகையில் அவரது தகுதிக்கு ஏற்ப பயிற்சியாளர் அல்லது உதவியாளர் பொறுப்பு வழங்கப்படும் என்றும் ஜார்கண்ட் முதல்-மந்திரியின் அலுவலகம் கூறியுள்ளது.<\/p>\n<div class=\"vuukle-powerbar powerbarBoxDiv\" id=\"vuukle-powerbar\"><\/div><div class=\"emotesBoxDiv\" id=\"vuukle-emote\"><\/div><p>The post <a href=\"https:\/\/vanakkamlondon.com\/sports\/2021\/05\/113634\/\" rel=\"nofollow\">செங்கல் சூளையில் வேலை பார்க்கும் கால்பந்து வீராங்கனைக்கு உதவிகரம் நீட்டும் அமைச்சு<\/a> appeared first on <a href=\"https:\/\/vanakkamlondon.com\" rel=\"nofollow\">Vanakkam London<\/a>.<\/p>","link":"https:\/\/vanakkamlondon.com\/sports\/2021\/05\/113634\/","image":["https:\/\/img.maalaimalar.com\/Articles\/2021\/May\/202105240355553014_Tamil_News_Sports-Minister-Kiren-Rijiju-takes-note-of-footballers_SECVPF.gif","https:\/\/img.maalaimalar.com\/InlineImage\/202105240355553014_1_0e1j25e._L_styvpf.jpg"],"pubdate":"Mon, 24 May 2021 06:05:01 +0000"},{"title":"முன்வினைப் பாவம் நீங்கி அனுகூலம் தரும் ஸ்லோகம்","text":"<div class=\"vuukle-powerbar powerbarBoxDiv\" id=\"vuukle-powerbar\"><\/div>\n<p><br \/>சிலருக்கு வாழ்வில் எதைச் செய்ய முயன்றாலும் ஏதாவது ஒருவிதத்தில் தடங்கல் உண்டாகும். இதை ஒரு எளிய ஸ்லோகத்தின் மூலம் சரி செய்யலாம்.<\/p>\n\n\n\n<figure class=\"wp-block-image\"><img alt=\"முன்வினைப் பாவம் நீங்கி அனுகூலம் கிடைக்க சொல்ல வேண்டிய ஸ்லோகம்\" src=\"https:\/\/img.maalaimalar.com\/Articles\/2021\/May\/202105240951572449_Tamil_News_Rama-Slokas_SECVPF.gif\" title=\"முன்வினைப் பாவம் நீங்கி அனுகூலம் கிடைக்க சொல்ல வேண்டிய ஸ்லோகம்\" \/><\/figure>\n\n\n\n<p>&nbsp;சிலருக்கு வாழ்வில் எதைச் செய்ய முயன்றாலும் ஏதாவது ஒருவிதத்தில் தடங்கல் உண்டாகும். அப்படி செய்து முடித்தாலும் அதை அனுபவிக்கும் பாக்கியம் கிடைப்பதில்லை. இவ்வாறு காரியத்தடங்கல் ஏற்படுவதற்கு முற்பிறவியில் செய்த பாவங்களே காரணம். இவர்களை &#8220;யோகக்கட்டைகள்&#8217; என்று கேலி செய்வார்கள்.<\/p>\n\n\n\n<p>முற்பிறவியில் நல்வினைப்பயன் இருக்குமானால், இப்பிறவியில் செய்யும் எல்லாச் செயல்களும் வெற்றியைத் தரும். அதுவே எதிர்மறையான செயல்களை சம்பந்தப்பட்டவர்களோ அல்லது அவர்களின் முன்னோரோ செய்திருந்தால், தடங்கல் ஏற்பட்டு விடும். இதை ஒரு எளிய ஸ்லோகத்தின் மூலம் சரி செய்யலாம். ராமாயணத்தை இந்தியில் &#8220;ராமசரிதமானஸ்&#8217; துளசிதாசர் எழுதியுள்ளார். அதில் பாலகாண்டத்தில் வரும்,<br \/><ins><\/ins><br \/>&#8220;பந்தௌ நாம ராம் ரகுபர் கோ!<br \/>ஹேது க்ருஸானு பானு ஹிமகர் கோ!!<br \/>பிதி ஹரி ஹர்மய பேத் ப்ரான் ஸோ!<br \/>அகுண அனூபம் குண நிதான் ஸோ!!<br \/>என்ற ஸ்லோகம் இந்த தடங்கலை சீர்செய்யும்.<br \/>இதைச் சொல்ல முடியாதவர்கள் பொருளைச் சொல்லலாம்.<\/p>\n\n\n\n<p>&#8220;&#8221;ரகுநாதா! உன் நாமத்தை வணங்குகிறேன். அக்னி, சூரியன், சந்திரன் எல்லாமே அந்நாமத்தில் அடங்கி உள்ளன. ராமநாமத்தில் பிரம்மா, விஷ்ணு, சிவன் ஆகிய மும்மூர்த்தியின் அம்சங்களும் உள்ளன. வேதத்தின் உயிர்நாடியும், நிர்குணமானவனும், நற்குணங்களின் இருப்பிடமாகவும் இருக்கும் ராமநாமத்தை போற்றுகின்றேன்&#8221;<\/p>\n\n\n\n<p>இந்த ஸ்லோகத்தைச் சொல்ல எவ்வித விரதமும் இருக்க வேண்டியதில்லை. நேரம் காலமும் இல்லை. தினம் 3 முறை தொடர்ந்து ஜெபித்து வருவோருக்கு முன்வினைப் பாவம் நீங்கி அனுகூலம் உண்டாகும்.<\/p>\n<div class=\"vuukle-powerbar powerbarBoxDiv\" id=\"vuukle-powerbar\"><\/div><div class=\"emotesBoxDiv\" id=\"vuukle-emote\"><\/div><p>The post <a href=\"https:\/\/vanakkamlondon.com\/news\/2021\/05\/113627\/\" rel=\"nofollow\">முன்வினைப் பாவம் நீங்கி அனுகூலம் தரும் ஸ்லோகம்<\/a> appeared first on <a href=\"https:\/\/vanakkamlondon.com\" rel=\"nofollow\">Vanakkam London<\/a>.<\/p>","link":"https:\/\/vanakkamlondon.com\/news\/2021\/05\/113627\/","image":["https:\/\/img.maalaimalar.com\/Articles\/2021\/May\/202105240951572449_Tamil_News_Rama-Slokas_SECVPF.gif"],"pubdate":"Mon, 24 May 2021 05:56:46 +0000"},{"title":"இன்று வைகாசி மாத வளர்பிறை பிரதோஷ விரதம்","text":"<div class=\"vuukle-powerbar powerbarBoxDiv\" id=\"vuukle-powerbar\"><\/div>\n<p>வைகாசி மாத வளர்பிறை பிரதோஷ தினத்தில் சிவனை விரதம் இருந்து வழிபட்டால் அற்புதமான பலன்கள் கிடைக்கப் பெறலாம் என்பதை இங்கு தெரிந்து கொள்ளலாம்.<img alt=\"இன்று வைகாசி மாத வளர்பிறை பிரதோஷ விரதம்\" src=\"https:\/\/img.maalaimalar.com\/Articles\/2021\/May\/202105240652489151_Tamil_News_Prathosam-Viratham_SECVPF.gif\" \/>விசேஷங்கள் நிறைந்த வைகாசி மாதத்தில் வருகிற அனைத்து தினங்களும் தெய்வ வழிபாட்டிற்கும், விரதம் மேற்கொள்ளவும் ஏற்றதாக இருக்கிறது. மற்ற மாதங்களில் வரும் பிரதோஷ தினங்களை காட்டிலும் சுப காரியங்கள் விரும்பி செய்யப்படுகின்ற மாதமான வைகாசி மாதத்தில் வருகின்ற இந்த வைகாசி வளர்பிறை பிரதோஷ தினத்தில் சிவபெருமானே முறைப்படி வணங்கி வழிபடுபவர்கள் வாழ்வில் விரும்பிய அனைத்தும் கிடைக்கப்பெற்று இறுதியில் சிவனில் கலக்கின்ற பாக்கியமும் பெறுகிறார்கள்.<\/p>\n\n\n\n<p>வைகாசி மாத வளர்பிறை பிரதோஷ தினத்தன்று அதிகாலையில் எழுந்து, குளித்து முடித்துவிட்டு சிவனை வணங்கி, உணவேதும் உண்ணாமல் விரதம் இருப்பது சிறப்பு. பால், பழம் சாப்பிட்டும் அன்றைய தினத்தில் சிவபெருமானுக்கு விரதமிருக்கலாம். சித்திரை வளர்பிறை பிரதோஷ தினத்தன்று பிரதோஷ வேளையான மாலை 4 மணி முதல் 6 மணி வரையான நேரத்தில் வீட்டிலேயே சிவபெருமானுக்கு பூஜை செய்து வழிபடலாம்.<br \/><br \/>கொரோனா ஊரடங்கின் காரணமாக கோவில்கள் மூடப்பட்டுள்ளதால் வீட்டிலேயே எளிய முறையில் சிவபெருமானை மலர்களால் அலங்காரம் செய்து நைவேத்தியம் படைத்து ஸ்லோகங்களை சொல்லி வழிபாடு செய்து செய்து விரதத்தை நிவர்த்தி செய்யலாம்.<\/p>\n\n\n\n<p>வீட்டில் இறைவனை வழிபட்ட பின்பு, உங்களால் முடிந்தால் யாசகர்களுக்கு தயிர்சாதம், எலுமிச்சை சாதம் போன்ற சித்ரான்னங்களை அன்னதானம் வழங்குவது சிறப்பானதாகும். இம்முறையில் வைகாசி வளர்பிறை பிரதோஷத்தில் சிவபெருமானை வணங்குவபவர்களுக்கு பிறருடன் ஏற்பட்டிருக்கின்ற பிரச்சனைகள், மனஸ்தாபங்கள் நீங்கும். உடல்நல குறைபாடுகள் அறவே நீங்கும். வாழ்வில் உணவிற்கு கஷ்டப்படுகின்ற நிலை உங்களுக்கோ, உங்கள் குடும்பத்திற்கோ ஏற்படாது. குடும்பத்தில் நீண்ட காலமாக தடைபட்டு வந்த சுபகாரியங்கள் ஒவ்வொன்றாக நடைபெற தொடங்கும்.<\/p>\n<div class=\"vuukle-powerbar powerbarBoxDiv\" id=\"vuukle-powerbar\"><\/div><div class=\"emotesBoxDiv\" id=\"vuukle-emote\"><\/div><p>The post <a href=\"https:\/\/vanakkamlondon.com\/news\/2021\/05\/113624\/\" rel=\"nofollow\">இன்று வைகாசி மாத வளர்பிறை பிரதோஷ விரதம்<\/a> appeared first on <a href=\"https:\/\/vanakkamlondon.com\" rel=\"nofollow\">Vanakkam London<\/a>.<\/p>","link":"https:\/\/vanakkamlondon.com\/news\/2021\/05\/113624\/","image":["https:\/\/img.maalaimalar.com\/Articles\/2021\/May\/202105240652489151_Tamil_News_Prathosam-Viratham_SECVPF.gif"],"pubdate":"Mon, 24 May 2021 05:50:27 +0000"},{"title":"மூக்கு வழி செல்லும் மருந்துதான் குழந்தைகளிடம் கொரோனா தொற்றை தடுக்கும் – மருத்துவர்","text":"<p>இந்தியாவில் தயாரிக்கப்பட்டு வரும் மூக்கு வழியாக செலுத்தும் தடுப்பு மருந்து பயன்பாட்டுக்கு வந்தால், குழந்தைகள் இடையே கொரோனா தொற்று பரவலை எளிதாக கட்டுப்படுத்த முடியும் என உலக சுகாதார அமைப்பின் தலைமை விஞ்ஞானியும் மருத்துவருமான சவுமியா சுவாமிநாதன் தெரிவித்தார்.<\/p>\n\n\n\n<p>கொரோனா தொற்று பரவலின் இரண்டாவது அலையில், 10 வயதுக்கு மேற்பட்ட குழந்தைகளுக்கு அதிகமாக தொற்று பாதிப்பு ஏற்பட்டு வருகிறது. மூன்றாவது அலையில் குழந்தைகள் அதிக அளவில் பாதிக்கப்படுவர் என மருத்துவ நிபுணர்கள் எச்சரிக்கின்றனர்.<\/p>\n\n\n\n<p>இந்த நிலையில், மூக்கு வழியாக செலுத்தக்கூடிய கொரோனா தடுப்பு மருந்தை தயாரிக்கும் பணி, இந்தியாவில் தீவிரமாக நடந்து வருகிறது. இது அடுத்த ஆண்டு தான் பயன்பாட்டுக்கு வரும் என எதிர்பார்க்கப்படுகிறது.<\/p>\n\n\n\n<p>இந்த மூக்கு வழி செலுத்தப்படும் தடுப்பு மருந்து, குழந்தைகளின் மூச்சு குழாயில் தொற்று ஏற்படுவதை வெகுவாக குறைக்கிறது என்றும் இது பயன்பாட்டுக்கு வந்ததும், குழந்தைகளுக்கு தொற்று பரவுவது கட்டுக்குள் வந்துவிடும் என்றும் மருத்துவர் சவுமியா சுவாமிநாதன் குறிப்பிட்டுள்ளார்.<\/p>\n<p>The post <a href=\"https:\/\/tamilmint.com\/nasal-via-corona-drug-will-reduce-corona-in-children\/\" rel=\"nofollow\">மூக்கு வழி செல்லும் மருந்துதான் குழந்தைகளிடம் கொரோனா தொற்றை தடுக்கும் &#8211; மருத்துவர்<\/a> appeared first on <a href=\"https:\/\/tamilmint.com\" rel=\"nofollow\">TAMIL MINT<\/a>.<\/p>","link":"https:\/\/tamilmint.com\/nasal-via-corona-drug-will-reduce-corona-in-children\/","image":["https:\/\/tamilmint.com\/wp-content\/uploads\/2021\/05\/FotoJet-2021-05-24T111613.242.jpg"],"pubdate":"Mon, 24 May 2021 05:47:35 +0000"},{"title":"குழந்தைகளின் உணர்வுகள் வெளிப்படுத்தும் உண்மைகள்","text":"<div class=\"vuukle-powerbar powerbarBoxDiv\" id=\"vuukle-powerbar\"><\/div>\n<p>குழந்தைகள் மனதில் என்ன விதமான எண்ண ஓட்டம் நிலவுகிறது என்பதை எளிதில் அறிந்து கொள்ள முடியாது. ஒருசில விஷயங்களை புரிய வைப்பதன் மூலம் பொறுப்புணர்வு கொண்டவர்களாக மாற்றி விடலாம்.<img alt=\"குழந்தைகளின் உணர்வுகள் வெளிப்படுத்தும் உண்மைகள்\" src=\"https:\/\/img.maalaimalar.com\/Articles\/2021\/May\/202105241005124395_Tamil_News_Facts-that-reveal-childrens-feelings_SECVPF.gif\" \/>குழந்தைகளின் உணர்வுகள் வெளிப்படுத்தும் உண்மைகள்&nbsp;குழந்தைகள் மனதில் என்ன விதமான எண்ண ஓட்டம் நிலவுகிறது என்பதை எளிதில் அறிந்து கொள்ள முடியாது. நாம் இயல்பாக செய்யும் காரியங்கள் கூட அவர்கள் மனதை காயப்படுத்திவிடும். நாமும் குழந்தைகளாக மாறி சிந்தித்தால் மட்டுமே அவர்களின் உணர்வுகளை புரிந்து கொள்ள முடியும். தன்னை விட யாருக்காவது அதிக முக்கியத்துவம் கொடுத்தால் அவர்களால் அதை ஏற்றுக்கொள்ள முடியாது. கோபம், வருத்தம், பொறாமை இவையெல்லாம் வெளிப்பட்டு அவர்களது மனதை அலைக்கழிக்கும். அந்த சமயத்தில் பக்குவமாக பேசி புரிய வைக்க வேண்டும். பொறாமை குணம் தோன்றும்போது சமாதானப்படுத்தி, அவர்களுக்கு பொறுப்புணர்வை புரியவைக்க வேண்டும். தான் நிராகரிக்கப்படவில்லை என்பதை உணரும்போதுதான் அவர்களது மனம் அமைதி அடையும்.<\/p>\n\n\n\n<p>தங்களை விட இளையவர்கள் மீது அன்பு, அக்கறை கொள்ள வேண்டும் என்பது நாளடைவில்தான் புரியும். ஆனால் அதற்குள் பொறாமை உணர்வு அவர் களுக்குள் வளர்ந்து மற்றவர்களுக்கு ஆபத்தை விளைவித்துவிடக்கூடாது. ஒருசில விஷயங்களை புரிய வைப்பதன் மூலம் பொறுப்புணர்வு கொண்டவர்களாக மாற்றி விடலாம்.<br \/><ins><\/ins><br \/>பகிர்தல்: அன்பின் அடுத்தக் கட்டம் பகிர்தல். தம்மிடம் உள்ள பொருட்களை மற்றவர்களுடன் பகிர்ந்து கொள்ளுதல் என்பது நல்ல பண்பாகும். இந்த பண்பு குழந்தை களிடம் கட்டாயம் இருக்க வேண்டும். பிற குழந்தைகளுடன் சேர்ந்து விளையாடுவதன் மூலம் பகிர்தலின் மகிழ்ச்சியை புரியவைக்கலாம். பகிர்ந்து வாழும் குழந்தைகள் மற்றவர்களால் பாராட்டப்படுவார்கள்.<\/p>\n\n\n\n<p>தனிமை: குழந்தைகளை எப்போதும் தனிமைப்படுத்திவிடாதீர்கள். தனிமை அவர்களை எதிர்மறையாக சிந்திக்க தூண்டும். தனக்கு ஏதும் நேர்ந்துவிடுமோ என்ற அச்சம் மனதுக்குள் குடிகொண்டுவிடும். அதீத கற்பனை மன நோயாளியாக்கி விடக்கூடும். மனதில் ஏற்படும் காயங்களும், மாற்றங்களும் அவர்களை பாதிக்காமல் இருப்பதற்கு தைரியமான வார்த்தைகளை சொல்ல வேண்டும். அவர்களுக்குள் தன்னம்பிக்கையை அதிகரிக்க செய்ய வேண்டும்.<\/p>\n\n\n\n<p>குழந்தைகளை எப்போதும் மற்றவர்களுடன் ஒப்பிட்டு பார்க்காதீர்கள். உங் களுக்கு அவர்கள் எவ்வளவு முக்கியமானவர்கள், நீங்கள் எந்த அளவுக்கு அவர்கள் மேல் பிரியமாக இருக்கிறீர்கள் என்பதை அவ்வப்போது புரியவையுங்கள். மற்றவர்களை நேசிப்பதால் அவர்களுக்கு கொடுக்கப்படும் முக்கியத்துவம் ஒருபோதும் குறைந்துபோய்விடாது என்பதையும் விளக்கி கூறுங்கள். அது தனிமை எண்ணத்தை போக்க உதவும்.<\/p>\n\n\n\n<p>சகிப்புத்தன்மை: உறவை வளர்ப்பதற்கு சகிப்பு தன்மை வித்திடும். மற்றவர்களை அனுசரித்து போவது சற்று கஷ்டமான விஷயம்தான். அதனால் குழந்தை பருவத் திலேயே பழக்கப்படுத்த வேண்டும். வீட்டில் உள்ளவர்களிடம் இருந்து இந்த பழக்கத்தை ஆரம்பிக்க வேண்டும். அப்போதுதான் வெளி நபர்களிடமும் சகிப்பு தன்மையுடன் பழகும் சுபாவம் உண்டாகும்.<\/p>\n\n\n\n<p>உறவை வளர்த்தல்: உறவுகளின் முக்கியத்துவத்தை குழந்தைகளுக்கு புரியவைக்க வேண்டும். உடன் பிறந்தவர்களிடம் எப்படி அன்பாக நடந்து கொள்வது, அவர்களை எப்படி பராமரிப்பது, பாதுகாப்பது போன்ற விஷயங்களை கற்றுக் கொடுக்க வேண்டும். அப்படி நடந்து கொண்டால்தான் தாங்கள் காண்பிக்கும் அன்பு தங்களுக்கே திரும்ப கிடைக்கும் என்பதை புரிய வைக்க வேண்டும். நாளடைவில் உறவுகளின் மதிப்பையும் அவர்கள் புரிந்து கொள்வார்கள். உறவுகளுக்கு உரிய மதிப்பும், மரியாதையும் கொடுக்கும் வழக்கம் கொண்டவர்களாக வளர்வார்கள். உறவுகள் மத்தியிலும் அவர்களுக்கு நல்ல மதிப்பு உண்டாகும்.<\/p>\n\n\n\n<p>கவனம்: தாய்-தந்தை இருவரும் தங்கள் மேல் தனி கவனம் செலுத்த வேண்டும் என்று குழந்தைகள் எதிர்பார்ப்பார்கள். அப்படி இல்லாத பட்சத்தில் பெற்றோர் கவனம் தங்கள் மீது திரும்புவதற்காக விபரீதமான செயல்களில் ஈடுபடுவதற்கும் தயங்கமாட்டார்கள். குழந்தைகள் வெகு நேரம் அமைதியாக இருந்தால் ஏதோ மனக்குழப்பத்தில் இருக்கிறார்கள் என்று அர்த்தம். அந்த சமயத்தில் அவர்களிடம் பேச்சு கொடுத்து மனதில் உள்ள குழப்பத்தை நீக்குவதற்கு முயற்சிக்க வேண்டும்.<\/p>\n\n\n\n<p>பொறாமை: தனது முன்னிலையில் சகோதர, சகோதரிகளை பெற்றோர் அர வணைத்து பேசினால் உடனே பொறாமை கொள்வார்கள். பெற்றோர் தன்னை தவிர வேறு யாருடனும் நெருக்கம் காட்டக்கூடாது என்று எதிர்பார்ப்பார்கள். மற்றவர்கள் மீது அன்பு செலுத்தும்போது எங்கே தனக்கு முக்கியத்துவம் இல்லாமல் போய்விடுமோ என்ற அச்சம்தான் அதற்கு முக்கிய காரணம். அத்தகைய அச்சத்தை போக்கி அவர்களை இயல்பு நிலைக்கு கொண்டு வர வேண்டியது பெற்றோரின் கடமை. ஏனெனில் பொறாமை குணம் மேலோங்கும்போது அன்பு செலுத்தும் நபர்கள், அவர்களுக்கு எதிரிகளாகிவிடுவார்கள். இதனால் தேவையற்ற பிரச்சினைகள் உண்டாகும். ஆரம்பநிலையிலேயே இதற்கு முற்றுப்புள்ளி வைத்துவிட வேண்டும்.<\/p>\n<div class=\"vuukle-powerbar powerbarBoxDiv\" id=\"vuukle-powerbar\"><\/div><div class=\"emotesBoxDiv\" id=\"vuukle-emote\"><\/div><p>The post <a href=\"https:\/\/vanakkamlondon.com\/medical\/2021\/05\/113621\/\" rel=\"nofollow\">குழந்தைகளின் உணர்வுகள் வெளிப்படுத்தும் உண்மைகள்<\/a> appeared first on <a href=\"https:\/\/vanakkamlondon.com\" rel=\"nofollow\">Vanakkam London<\/a>.<\/p>","link":"https:\/\/vanakkamlondon.com\/medical\/2021\/05\/113621\/","image":["https:\/\/img.maalaimalar.com\/Articles\/2021\/May\/202105241005124395_Tamil_News_Facts-that-reveal-childrens-feelings_SECVPF.gif"],"pubdate":"Mon, 24 May 2021 05:43:17 +0000"},{"title":"முதுகுவலி, இடுப்பு வாயு பிடிப்பை குணமாக்கும் ஆசனம்","text":"<div class=\"vuukle-powerbar powerbarBoxDiv\" id=\"vuukle-powerbar\"><\/div>\n<p>இந்த ஆசனம் செய்வதால் முதுகுத் தண்டின் வளையும் தன்மையும் மூளைக்கு செல்லும் இரத்த ஓட்டமும் அதிகரிக்கின்றது. வயிற்றின் உள்ளுறுப்புகள் பலமடைந்து விலா எலும்புகள் நன்கு விரிவடைகின்றன<img alt=\"முதுகுவலி, இடுப்பு வாயு பிடிப்பை குணமாக்கும் ஆசனம்\" src=\"https:\/\/img.maalaimalar.com\/Articles\/2021\/May\/202105240753503239_Tamil_News_Ustrasana_SECVPF.gif\" \/>உஷ்டிராசனம்&nbsp;செய்முறை:<\/p>\n\n\n\n<p>விரிப்பில் முழங்காலிட்டு அமரவும். முட்டுக்களை அகலமாக விரித்து உட்காரவும். மார்பு, கழுத்தை சிறிது பின் நோக்கி வளைத்து தலையை பின்புறம் தொங்க விட்ட நிலையில் ஒவ்வொரு கையாக உடலின் பின் பகுதிக்கு கொண்டு சென்று விரல்களை ஊன்றிய குதிகால் பகுதிகளை பிடிக்கவும்.<br \/><ins><\/ins><br \/>வாய்மூடிய நிலையில் மூச்சை நன்றாக உள்வாங்கி வெளியிடவும். 15 வினாடிகள் இவ்விதம் இருந்த பின்பு ஒவ்வொரு கையாக முன் கொண்டு வந்து முழங்காலிட்டு அமரவும். இரண்டு நிமிட இடைவெளிக்குப்பின் மீண்டும் ஒரு முறை இந்த ஆசனம் செய்யலாம்.<\/p>\n\n\n\n<p>முழங்கால் மூட்டுக்களிலுள்ள நச்சு நீர் குறையும். ஆஸ்த்துமா நோய் குறையும். இது ஒரு மருத்துவ ஆசனமாகும். தைராய்டு கிளாண்டுகள் இயக்கம் சீர்பெற உதவும்.<\/p>\n\n\n\n<p>இதய நோயுள்ளவர்கள் கவனமாகச் செய்யவும். குடல்வாயு நோயுள்ளவர்கள் இதைச் செய்ய கூடாது.<\/p>\n\n\n\n<p>பலன்கள்<\/p>\n\n\n\n<p>முதுகுத் தண்டின் வளையும் தன்மையும் மூளைக்கு செல்லும் இரத்த ஓட்டமும் அதிகரிக்கின்றது. வயிற்றின் உள்ளுறுப்புகள் பலமடைந்து விலா எலும்புகள் நன்கு விரிவடைகின்றன<\/p>\n\n\n\n<p>குணமாகும் நோய்கள்:&nbsp; முதுகுவலி, சுவாசக் கோளாறுகள், முழங்கால் வலி, இடுப்பு வலி இடுப்பு வாயு பிடிப்பு, கீழ் வாயு வாயுக் கோளாறு, இரைப்பை கோளாறுகள், முதலியவற்றிற்கு நல்லது. தன்னம்பிக்கையினை வளர்க்கிறது. சோம்பலை நீக்கி பயிற்சியாளரைச் சுறுசுறுப்பாகவும் செய்கிறது.<\/p>\n<div class=\"vuukle-powerbar powerbarBoxDiv\" id=\"vuukle-powerbar\"><\/div><div class=\"emotesBoxDiv\" id=\"vuukle-emote\"><\/div><p>The post <a href=\"https:\/\/vanakkamlondon.com\/medical\/2021\/05\/113618\/\" rel=\"nofollow\">முதுகுவலி, இடுப்பு வாயு பிடிப்பை குணமாக்கும் ஆசனம்<\/a> appeared first on <a href=\"https:\/\/vanakkamlondon.com\" rel=\"nofollow\">Vanakkam London<\/a>.<\/p>","link":"https:\/\/vanakkamlondon.com\/medical\/2021\/05\/113618\/","image":["https:\/\/img.maalaimalar.com\/Articles\/2021\/May\/202105240753503239_Tamil_News_Ustrasana_SECVPF.gif"],"pubdate":"Mon, 24 May 2021 05:40:17 +0000"},{"title":"இலங்கையை வீழ்த்தியது பங்களாதேஷ்","text":"<div class=\"vuukle-powerbar powerbarBoxDiv\" id=\"vuukle-powerbar\"><\/div>\n<p>இலங்கை அணிக்கு எதிரான ஒருநாள் தொடரின் முதல் போட்டியில் பங்களாதேஷ் அணி 33 ஓட்டங்களால் வெற்றிபெற்று தொடரில் 1- 0 என முன்னிலை பெற்றுள்ளது.<\/p>\n\n\n\n<p>இலங்கை மற்றும் பங்களாதேஷ் அணிகளுக்கு இடையில் 3 போட்டிகளைக் கொண்ட ஒருநாள் தொடர் பங்களாதேஷில் இடம்பெற்று வருகின்றது.<\/p>\n\n\n\n<p>இந்நிலையில் இரு அணிகளுக்குமிடையிலான 3 போட்டிகள் கொண்ட ஒருநாள் தொடரின் முதலாவது போட்டி மிர்பூரில் இன்று இடம்பெற்றது.<\/p>\n\n\n\n<p>இப்போட்டியில் நாணயச் சுழற்சியில் வெற்றி பெற்ற பங்களாதேஷ் அணி முதலில் துடுப்பெடுத்தாடத் தீர்மானித்தது.<\/p>\n\n\n\n<p>அதன்படி,&nbsp; முதலில் துடுப்பெடுத்தாடிய பங்களாதேஷ் அணி நிர்ணயிக்கப்பட்ட 50 ஓவர்கள் நிறைவில் 6 விக்கெட்டுக்களை இழந்து 257 ஓட்டங்களைப் பெற்றுக்கொண்டது.<\/p>\n\n\n\n<p>பங்களாதேஷ் அணி சார்பில் முஷ்பிகூர் ரஹீம் 84 ஓட்டங்களை பெற்றதுடன் தமீம் இக்பால் (52 ஓட்டங்கள்) மற்றும் மஹமதுல்லா ரியாத் (54 ஓட்டங்கள்) ஆகியோர் அரைச் சதம் பெற்றனர்.<\/p>\n\n\n\n<p>பந்துவீச்சில் தனஞ்சய டி சில்வா 2 விக்கெட்டுகளையும், லக்ஷான் சந்தகன், தனுஷ்க குணதிலக்க மற்றும் துஷ்மந்த சமீர ஆகியோர் தலா ஒவ்வொரு விக்கெட்டையும் கைப்பற்றினர்.<\/p>\n\n\n\n<p>இந்நிலையில் 258 ஓட்டங்கள் என்ற இலக்கை நோக்கி பதிலெடுத்தாடிய இலங்கை அணி 48.1 ஓவர்கள் நிறைவில் சகல விக்கட்டுக்களையும் இழந்து 224 ஓட்டங்களை மாத்திரம் பெற்று 33 ஓட்டங்களால் தோல்வியடைந்தது.<\/p>\n\n\n\n<p>இலங்கை அணி சார்பில் வனிந்து ஹசரங்க 74 ஓட்டங்களை பெற்றுக்கொடுத்தார். பந்து வீச்சில் பங்களாதேஷ் அணிசார்பில் மெஹிந்தி ஹசன் 4 விக்கெட்டுகளையும் முஷ்ரபிசுர் ரஹ்மான் 3 விக்கெட்டுகளையும் கைப்பற்றினர்.<\/p>\n\n\n\n<p>போட்டியின் ஆட்டநாயகனாக பங்களாதேஷ் அணியின் முஷ்பிகுர் ரஹ்மான் தெரிவு செய்யப்பட்டார்<\/p>\n<div class=\"vuukle-powerbar powerbarBoxDiv\" id=\"vuukle-powerbar\"><\/div><div class=\"emotesBoxDiv\" id=\"vuukle-emote\"><\/div><p>The post <a href=\"https:\/\/vanakkamlondon.com\/news\/2021\/05\/113615\/\" rel=\"nofollow\">இலங்கையை வீழ்த்தியது பங்களாதேஷ்<\/a> appeared first on <a href=\"https:\/\/vanakkamlondon.com\" rel=\"nofollow\">Vanakkam London<\/a>.<\/p>","link":"https:\/\/vanakkamlondon.com\/news\/2021\/05\/113615\/","image":["https:\/\/vanakkamlondon.com\/wp-content\/uploads\/2021\/05\/BANg.jpg"],"pubdate":"Mon, 24 May 2021 05:32:32 +0000"},{"title":"`எடப்பாடி மீதும்தான் ஊழல் புகார் இருக்கிறது!’ - கொதிக்கும் முன்னாள் அமைச்சர் நிலோபர் கபில்","text":"<p>அ.தி.மு.க-விலிருந்து நீக்கப்பட்ட முன்னாள் அமைச்சரும், திருப்பத்தூர் மாவட்ட துணைச் செயலாளருமான நிலோபர் கபில், வாணியம்பாடியில் திடீரென செய்தியாளர்களைச் சந்தித்தார். அப்போது, அவர் கூறியதாவது... <\/p><p>‘‘2001-ல் நடந்த வாணியம்பாடி நகரமன்றத் தலைவர் தேர்தலில், ஜமாஅத் மூலமாக நான் அறிவிக்கப்பட்டு வெற்றிபெற்றேன். அந்த நேரம், நான் எந்த அரசியல் கட்சியிலும் இல்லை. ஜெயலலிதா என்னைக் கவர்ந்ததால், அ.தி.மு.க-வில் இணைந்து உண்மையாகவும், மனசாட்சியுடனும் இருந்து வாணியம்பாடியில் கட்சியை வளர்த்திருக்கிறேன். தொடர்ந்து, 2006-ம் ஆண்டிலும் ஜமாஅத் மூலமாகவே நகரமன்ற உறுப்பினராக வெற்றிபெற்றேன். 2011-ல்தான் இரட்டை இலைச் சின்னத்தில் போட்டியிட்டு மீண்டும் நகரமன்றத் தலைவரானேன். ஜெயலலிதா என் உழைப்பைப் பார்த்து, 2016 சட்டமன்றத் தேர்தலில் எனக்கு ‘சீட்’ தந்து வெற்றிபெறச் செய்தார். தொழிலாளர் நலத்துறை அமைச்சராகவும் பதவியில் அமரவைத்தார். ஐந்து ஆண்டுகள் அமைச்சராக இருந்து மிகச் சிறப்பாகச் செயல்பட்டிருக்கிறேன்.<\/p><figure><img src=\"https:\/\/gumlet.assettype.com\/vikatan\/2021-05\/8c9e4db1-a830-4c41-9253-c4d2a88aa0ed\/WhatsApp_Image_2021_05_24_at_2_31_18_AM.jpeg\" \/><figcaption>செய்தியாளர்களைச் சந்தித்த நிலோபர் கபில்<\/figcaption><\/figure><p>ஜெயலலிதா மறைவுக்குப் பின் கட்சிக்குள் என்னென்னமோ நாடகம் நடந்தது. சசிகலாவுடன் பிரச்னை இருந்தது. இரண்டாகப் பிளவுபட்ட கட்சியை ஓ.பி.எஸ்-இ.பி.எஸ் ஆகியோர் இணைத்து சிறந்த முறையில் ஆட்சி செய்தனர். ஆட்சி மீது எந்தக் குறையும் இல்லை. ஆனால், நம்முடைய திருப்பத்தூர் மாவட்டத்தில் பெரிய குறைகள் இருக்கின்றன. மாவட்டச் செயலாளராக இருக்கிற முன்னாள் அமைச்சர் கே.சி.வீரமணி, எந்தவொரு மீட்டிங்குக்கும் என்னை அழைக்க மாட்டார். தகவலும் சொல்ல மாட்டார். பேனரில்கூட என் போட்டோவைப் போடக் கூடாது என்று சொல்லுவார். என்னை இழிவுப்படுத்த வேண்டும் என்ற நோக்கத்திலேயே வீரமணி செயல்பட்டார். அதற்கான காரணம் தெரியவில்லை. வாணியம்பாடி நகரமன்றத் தேர்தலில், இரட்டை இலைச் சின்னத்தில் போட்டியிட்டு முதன்முறையாக வெற்றிபெற்றதும் நான்தான். இதற்குமேல், நகரமன்றத் தேர்தலில் அ.தி.மு.க சார்பில் வேறு யாரும் வெற்றி பெற முடியாது என்று ஆணித்தரமாகக் கூறிக் கொள்கிறேன். <\/p><p>சட்டமன்றத் தேர்தலில், திருப்பத்தூர் மாவட்டத்திலுள்ள நான்கு தொகுதிகளில் என்னுடைய வாணியம்பாடி தொகுதி ஒன்று மட்டுமே வெற்றிபெற்றது. நான் சட்டமன்ற உறுப்பினராக இருந்து பல வேலைகளைச் செய்திருப்பதால்தான் அ.தி.மு.க இங்கு மீண்டும் வெற்றிபெற முடிந்தது. ஆனாலும், அதிக வாக்குகள் வித்தியாசம் இல்லை. ‘தேர்தல் பணியாற்றக் கூடாது’ என வீரமணி என்னைத் தடுத்தார். இருந்தாலும், நாட்டறம்பள்ளி ஒன்றியம், வாணியம்பாடி நகரம், உதயேந்திரம் பேரூராட்சி எனத் தொகுதி முழுவதும் தீவிர வாக்குச் சேகரிப்பில் ஈடுபட்டு வெற்றி வாய்ப்பைத் தேடித் தந்தேன். இந்தநிலையில், கொரோனா பெருந்தொற்றால் என் வீட்டில் நான்கு பேர் பாதிக்கப்பட்டிருக்கிறார்கள். இந்த மாதம் 13-ம் தேதி என் அம்மாவும், 20-ம் தேதி சகோதரியும் மரணமடைந்துவிட்டார்கள். இந்த துக்கத்திலிருந்த எனக்குச் சிறிய ஆறுதல்கூட மாவட்டச் செயலாளர் வீரமணி சொல்லவில்லை. <\/p><figure><img src=\"https:\/\/gumlet.assettype.com\/vikatan\/2021-05\/842a7d02-dd6d-40c1-a50c-aacfb2ced110\/vikatan_2021_02_25e95612_b53d_4dd3_8d77_de0a91908d1d_vikatan_2019_11_f8ec81a7_aa97_4205_b96d_e7b3b51.jpg\" \/><figcaption>முன்னாள் அமைச்சர் கே.சி.வீரமணி<\/figcaption><\/figure><p>என் தொகுதியில் எனக்குத் தக்க மரியாதை அளிப்பதில்லை என்பதால் கட்சியிலிருந்து விலக விருப்பப்படுகிறேன் என்று கடந்த 15-ம் தேதியே தலைமைக் கழகத்துக்கு கடிதம் எழுதினேன். அந்தக் கடிதத்தை சென்னையிலுள்ள எனது உறவினர் ஷபி என்பவர் மூலம் தலைமைக் கழகத்தில் ஒப்படைக்குமாறு கூறினேன். அவர் கொடுத்தாரா இல்லையா என்பது தெரியவில்லை. ஜோலார்பேட்டை தொகுதியில் வீரமணியைத் தோற்கடித்த தி.மு.க மாவட்டச் செயலாளர் தேவராஜி, என் அம்மா இறந்ததைப் பற்றி விசாரிக்கவருவதாகச் சொன்னார். ‘அருகில்தான் இருக்கிறேன். நானே நேரில் வருகிறேன் அண்ணா’ என்று தகவல் கொடுத்துவிட்டு தி.மு.க மாவட்டச் செயலாளர் தேவராஜியைச் சந்தித்து, வெற்றிபெற்றதற்காக வாழ்த்து சொன்னேன். அவரும் என் தாயார் மறைவுக்கு துக்கம் விசாரித்து ஆறுதல் கூறினார். இந்தநிலையில், என்னை அடிப்படை உறுப்பினர் பொறுப்பிலிருந்து நீக்கிவிட்டதாக டி.வி-யில் செய்தி வருகிறது. <\/p><p>துக்கத்தில் இருக்கும் சூழலில், நான்கு நாள் விட்டுக்கூட நீக்கியிருக்கலாம். தலைமை எடுத்த நடவடிக்கை மனிதாபிமான செயல் இல்லை. வீரமணி என்ன பிறவி என்றே தெரியவில்லை. கட்சியிலிருந்து நீக்கியதால் வருத்தப்படவில்லை. சந்தோஷம்தான் பட்டேன். நானாக விலகுவதைவிட அவர்களாகவே கழற்றிவிட்டிருக்கிறார்கள். நான், மாவட்ட துணைச் செயலாளராக இருக்கிறேன். கட்சியில் சில விதிமுறைகள் இருக்கின்றன என்று நினைக்கிறேன். என்னை நீக்கும் முன் அழைத்து காரணம் சொல்லி விளக்கம் கேட்டிருக்க வேண்டுமா, இல்லையா? <\/p><p>அடுத்து, எனக்குப் பொலிடிக்கல் பி.ஏ-வாக இருந்த பிரகாசம் செய்த பண மோசடி விவகாரத்துக்கு வருகிறேன். 2016 சட்டமன்றத் தேர்தலில் நான் போட்டியிடுவதற்காக 80 லட்சம் ரூபாய் வாங்கிக் கொடுத்திருப்பதாக பிரகாசம் கூறுவது முற்றிலும் பொய். அந்த நேரத்தில், என் கட்சிக்காரர்கள் நான்கைந்து பேர் எனக்குப் பண உதவி செய்தார்கள். எனக்குத் தேர்தல் பணி செய்த ஒரே காரணத்துக்காகத்தான் அவரை பொலிடிக்கல் பி.ஏ-வாக வைத்துக்கொண்டேன். அவர் யார் யாரிடம் பணம் வாங்கினார், எவ்வளவு வாங்கினார், எதற்காக வாங்கினார் என்பதெல்லாம் என் கவனத்துக்கு வரவே இல்லை. எனக்குத் தெரியாமலேயே பணப்பரிமாற்றம் நடந்திருக்கிறது.<\/p><figure><img src=\"https:\/\/gumlet.assettype.com\/vikatan\/2021-05\/78f3a7a3-5580-4ace-91b9-1033772605f9\/WhatsApp_Image_2021_05_07_at_1_28_21_AM__1_.jpeg\" \/><figcaption>தி.மு.க மாவட்டச் செயலாளர் தேவராஜி<\/figcaption><\/figure><p>பிரகாசம் வாங்கிய பணத்துக்கும் எனக்கும் எவ்விதத் தொடர்பும் இல்லை. அமைச்சராக இருக்கும்போது, 6 கோடி ரூபாய்க்காக என் பெயரைக் கெடுத்துக்கொள்வேனா? தேர்தலில் போட்டியிட வேண்டுமெனில் ரூ.10 கோடியாவது வேண்டும். அந்தப் பணம் 6 கோடி ரூபாய் என்னிடம் இருந்திருந்தால், இந்தத் தேர்தலிலும் மீண்டும் சீட் கேட்டு சண்டை போட்டிருப்பேன். ஜெயசுதா என்ற பெண் புகாரளித்த பின்னரே இந்த விவகாரம் எனக்குத் தெரியவந்தது. இதைச் சட்டரீதியாக சந்திக்கவும் தயாராக இருக்கிறேன். பொலிடிக்கல் பி.ஏ பொறுப்பிலிருந்து பிரகாசத்தை ஏற்கெனவே நீக்கிவிட்டேன். அவர் பணம் கேட்டு என்னை மிரட்டுவது தொடர்பாகவும் ஏப்ரல் மாதமே திருப்பத்தூர் எஸ்.பி-யிடம் புகார் கொடுத்திருக்கிறேன். <a href=\"https:\/\/www.vikatan.com\/government-and-politics\/politics\/background-on-the-removal-of-former-minister-nilofar-kafeel-from-the-admk\">கட்சியிலிருந்து என்னை நீக்கியதற்குப் பண மோசடிப் புகார்தான் காரணம் என்றால், அ.தி.மு.க ஆட்சியில் அமைச்சர்களாக இருந்த பலர் மீதும் மோசடிப் புகார்கள் இருக்கின்றன. முதலமைச்சராக இருந்த எடப்பாடி பழனிசாமி மீதும்கூட ஊழல் புகாரை தளபதி (இப்போதைய முதல்வர் ஸ்டாலின்) கொடுத்திருக்கிறார்<\/a>’’ என்றவரிடம்,<\/p><p><strong>‘‘நீங்கள் தி.மு.க-வில் சேரப்போவதாகவும் தகவல்கள் வருகின்றன. அது உண்மையா?’’ என்று நிருபர்கள் கேள்வி எழுப்பினர்.<\/strong><\/p><p>அதற்கு பதிலளித்த நிலோபர் கபில், ‘‘தி.மு.க-வில் சேரப்போகிறேனா, இல்லையா என்பதை விரைவில் தெரியப்படுத்துவேன். எந்தக் கட்சியில் இருந்தாலும் அந்தக் கட்சிக்கு விசுவாசமாக இருப்பேன். அதேசமயம், எந்தக் கட்சியில் என் உழைப்பை ஏற்றுக்கொள்கிறார்களோ, அந்தக் கட்சியை ஆதரிப்பேன்’’ என்றார்.<\/p>","link":"https:\/\/www.vikatan.com\/government-and-politics\/politics\/former-admk-minister-nilofer-kabils-explanation-for-the-allegations","image":["https:\/\/gumlet.assettype.com\/vikatan\/2021-05\/aba8d9ea-6702-463b-b635-32d19d9c379d\/vikatan_2020_05_af58829f_b321_43de_8482_8a70a6af48d3_nilofher_kabil.jpg"],"pubdate":"Mon, 24 May 2021 04:05:41 +0000"},{"title":"கொரோனா: 20,000 மருந்துப் பெட்டகங்கள்;`வளர்ச்சித் திட்டங்களைவிட இது முக்கியம்’ - எம்.பி சு.வெங்கடேசன்","text":"<p>கொரோனா பெருந்தொற்று தமிழகத்தில் வேகமாகப் பரவி, அரசு மற்றும் தனியார் மருத்துவமனைகள் நிரம்பியுள்ள நிலையில், மரணங்களும் அதிகரித்துவருகின்றன. அதைத் தடுக்க அரசு பல்வேறு நடவடிக்கைகளை மேற்கொண்டுவரும் நிலையில் மதுரை நாடாளுமன்ற உறுப்பினர் சு.வெங்கடேசன், தன் தொகுதியில் செயல்படுத்தியுள்ள திட்டம் அனைவராலும் பாராட்டப்படுகிறது.<\/p><figure><img src=\"https:\/\/gumlet.assettype.com\/vikatan\/2021-05\/72c406df-7bf9-4a66-b501-5de243d520ba\/IMG_20210523_WA0020.jpg\" \/><figcaption>மருந்துப் பெட்டகம்<\/figcaption><\/figure><p>கொரோனா தொற்று கண்டுபிடிக்கப்பட்டு தனிமைப்படுத்தப்படும் ஆரம்பநிலை நோயாளிகளுக்கும்,  கொரோனா தடுப்புப் பணியில் ஈடுபட்டுள்ள முன்களப் பணியாளர்களுக்கும் நோய் எதிர்ப்பு சக்தியை வளர்த்துக்கொள்ளும் வகையில் சித்தா, ஹோமியோ, ஆயுர்வேத முறையில் தயாரிக்கப்பட்ட மருந்துப் பெட்டகங்களை வழங்கும் ஏற்பாட்டை சு.வெங்கடேசன் செய்தார். இதற்காக தனது தொகுதி மேம்பாட்டு நிதியிலிருந்து  ரூ 20,00,000 ஒதுக்கியுள்ளார்.<\/p><p>பெரும்பாலான எம்.பி-க்கள் தங்கள் தொகுதி மேம்பாட்டு நிதியை கட்டடம், சாலை அமைப்பதற்கு மட்டும் ஒதுக்கிவரும் நிலையில், கொரோனா தடுப்பு நடவடிக்கைகளுக்கு ஒதுக்குவதில்லை.<\/p><p>கடநத அலையின்போது தொகுதி மேம்பாட்டு நிதியில் முகக்கவசங்கள், மருத்துவமனைக்குத் தேவையான உபகரணங்களை வாங்கிக் கொடுத்த சு.வெங்கடேசன், தற்போது மக்களைக் கொரோனாவிலிருந்து காப்பதற்கு நோய் எதிர்ப்பு சக்தியை அதிகரிக்கும் மருந்துப் பெட்டகங்களுக்காக நிதியை ஒதுக்கியுள்ளார்.<\/p><figure><img src=\"https:\/\/gumlet.assettype.com\/vikatan\/2021-05\/bc38c092-90ed-448f-a690-7c09a99d36da\/IMG_20210523_WA0006.jpg\" \/><figcaption>மருந்துப் பெட்டகம் வழங்கும் நிகழ்ச்சி<\/figcaption><\/figure><p>கலெக்டர், மாநகராட்சி கமிஷனர் முன்னிலையில் நடந்த நிகழ்வில் அமைச்சர்கள் பி.டி.ஆர்.பழனிவேல் தியாகராஜன், பி.மூர்த்தி ஆகியோர் கலந்துகொண்டனர்.<\/p><p>நம்மிடம் பேசிய சு.வெங்கடேசன், ``வளர்ச்சித் திட்டங்களுக்கு தொகுதி மேம்பாட்டு நிதியை ஒதுக்க வேண்டும்தான். அதே நேரத்தில் மக்கள்நலன் முக்கியம். அவர்களைப் பாதுகாக்கும் வகையிலும் நிதிகளை ஒதுக்க வேண்டும். அந்த அடிப்படையில்தான் முதலில் 20,000 மருந்துப் பெட்டகங்களை வழங்க நிதி ஒதுக்கினேன்.<\/p><figure><img src=\"https:\/\/gumlet.assettype.com\/vikatan\/2021-05\/fece702e-d9dd-435a-9694-8c7f80f5fa21\/IMG_20210524_023627.jpg\" \/><figcaption>சு.வெங்கடேசன்<\/figcaption><\/figure><p>மதுரை மாநகராட்சிப் பகுதியில் கொரோனா தொற்று உறுதி செய்யப்பட்டு ஐந்து நாள்களாக வீட்டில் தனிமையில் இருப்பவர்கள், மாநகராட்சித் தூய்மைப் பணியாளர்கள் உள்ளிட்ட அனைத்து நகர்நலப் பணியாளர்களுக்கும் வழங்கப்படவிருக்கிறது. <\/p><p>இதில் ஐந்து நாள்களாக வீட்டில் தனிமையில் இருப்பவர்களுக்கு மண்டல மருத்துவ அலுவலர்கள் மற்றும் நகர்ப்புற ஆரம்ப சுகாதார மையங்கள் மூலம் அவரவர் வீடுகளுக்கு மருந்துப் பெட்டகம் கொடுக்கப்படவிருக்கிறது. <\/p><p>அதேபோல் கொரோனா நோய்த் தொற்று உறுதி செய்யப்பட்டு அரசு வகைப்படுத்துதல் மையத்தில் இருப்பவர்களுக்கு மருத்துவர் ஆலோசனையின்படி மருந்துப் பெட்டகம் வழங்கப்படும். மருந்துப் பெட்டகங்கள் மாநகராட்சிப் பகுதிகளுக்கு 15 ஆயிரமும், ஊரகப் பகுதிகளுக்கு 5 ஆயிரமும் வழங்கப்படவுள்ளது. அடுத்தகட்டமாக இந்த விநியோகத்தை அதிகமாக்கும் திட்டமுள்ளது\" என்றார். <\/p>","link":"https:\/\/www.vikatan.com\/news\/tamilnadu\/su-vengatesan-mp-provided-medical-kit","image":["https:\/\/gumlet.assettype.com\/vikatan\/2021-05\/bc38c092-90ed-448f-a690-7c09a99d36da\/IMG_20210523_WA0006.jpg"],"pubdate":"Mon, 24 May 2021 03:36:12 +0000"},{"title":"தமிழ்நாடு முழுவதும் மருத்துவப் பணியாளர்களுக்கு துணை நிற்கும் ஈஷா!","text":"கொரோனா 2-வது அலையின் பாதிப்பு அதிகமாக உள்ளது. இந்த சவாலான சூழலில் அரசு மருத்துவமனைகளில் பணிபுரியும் மருத்துவர்கள், செவிலியர்கள் மற்றும் சுகாதாரப் பணியாளர்கள் இரவு பகலாக தொடர்ந்து சேவையாற்றி வருகின்றனர். இந்நிலையில், அவர்களுக்கு ஆதரவு அளிக்கும் விதமாக, உணவு மற்றும் சிற்றுண்டிகளை வழங்க ஈஷா முடிவு செய்தது.  அதன்படி, சென்னை ஓமந்துரார் மருத்துவமனையில் பணியாற்றும் 400 மருத்துவர்கள் மற்றும் சுகாதாரப் பணியாளர்களுக்கு 15 நாட்களுக்கு இரவு உணவு வழங்கப்பட்டது. மேலும், ஸ்டான்லி மருத்துவமனை பணியாளர்களுக்கும் சேர்த்து 6,900 சிற்றுண்டி பாக்கெட்கள் வழங்கப்பட்டன.    அதேபோல், கோவை இ.எஸ்.ஐ மருத்துவமனைக்கு 20,520 சிற்றுண்டி பாக்கெட்களும் வழங்கப்பட்டன. மேலும், திண்டுக்கல், தஞ்சாவூர், கடலூர், வேலூர் மாவட்டங்களில் உள்ள அரசு மருத்துவமனைகளுக்கும் வழங்கப்பட்டன. தர்மபுரி, மதுரை, திருநெல்வேலி, நாகர்கோவில் ஆகிய மாவட்டங்களில் இன்னும் ஓரிரு தினங்களில் வழங்கப்பட உள்ளது.  முன்னதாக, புதுச்சேரியில் பணியாற்றும் முன் களப் பணியாளர்களுக்கான சிற்றுண்டி பாக்கெட்கள் துணை நிலை ஆளுநர் திருமதி. தமிழிசை சவுந்தரராஜன் அவர்களிடம் நேரில் வழங்கப்பட்டது.    இது தவிர, கோவையில் 43 கிராமங்களை தத்தெடுத்து கொரோனா நிவாரணப் பணிகளை ஈஷா மேற்கொண்டு வருவது குறிப்பிடத்தக்கது.","link":"https:\/\/tamil.asianetnews.com\/tamilnadu-coimbatore\/isha-foundation-extends-their-support-to-health-workers-in-covid-pandemic-qtlsou","image":["https:\/\/static.asianetnews.com\/images\/01f6erqa2cy1zwde0vjnnnvz1z\/dr-ravindran--dr--tamilselvan--dr--ravikumar-jpg_760x400.jpg"],"pubdate":"Mon, 24 May 2021 02:23:19 +0530"},{"title":"மிகப்பெரிய அச்சுறுத்தல்.. கிராமப்புற மக்களை உடனே காப்பாற்றுங்கள்.. அலறும் ராமதாஸ்..!","text":"கிராமப்புறங்களில் கொரோனா வைரஸ் பரவல் அதிகரித்துள்ள நிலையில், அங்கும் மருத்துவ வசதியை ஏற்படுத்துவதன் மூலம் தான் கிராமப்புற மக்களைக் காப்பாற்ற முடியும் என ராமதாஸ் கூறியுள்ளார்.  இதுதொடர்பாக பாமக நிறுவனர் ராமதாஸ் வெளியிட்டுள்ள அறிக்கையில்;- தமிழ்நாட்டில் கொரோனா தொற்று பரவல் கட்டுப்படுத்த முடியாத அளவுக்கு அதிகரித்துக் கொண்டே செல்லும் நிலையில், மற்றொருபுறம் கொரோனா பாதிப்பு ஏற்பட்டிருக்கிறது என்பது கண்டுபிடிக்கப்படாமலேயே கிராமப்புறங்களில் பலர் உயிரிழந்து கொண்டிருக்கும் துயரமும் நடைபெற்றுக் கொண்டிருக்கிறது. கிராமங்களில் கொரோனா சிகிச்சை குறித்த விழிப்புணர்வும், அதற்கான வசதிகளும் இல்லாததே இதற்குக் காரணமாகும்.    தமிழ்நாட்டில் நேற்றைய நிலையில் தினசரித் தொற்றுகளின் எண்ணிக்கை 35,873 ஆகும். இது அதற்கு முந்தைய நாள் எண்ணிக்கையை விட 311 குறைவு ஆகும். சென்னையிலும் தினசரி கொரோனா தொற்று 454 குறைந்து 5,559 ஆக உள்ளது. செங்கல்பட்டு, காஞ்சிபுரம், திருவள்ளூர், திருப்பூர், கடலூர், நெல்லை உள்ளிட்ட மேலும் 15 மாவட்டங்களிலும் தினசரி கொரோனா பரவல் குறைந்துள்ளது. ஆனால், இதை நினைத்து மனநிறைவடைய இயலவில்லை. காரணம்... இவை கணக்கில் காட்டப்பட்ட புள்ளி விவரங்கள் மட்டும் தான். கணக்கில் காட்டப்படாமலும், கொரோனா தொற்று ஏற்பட்டிருக்கிறது என்ற உண்மையே &nbsp;தெரியாமலும் ஏராளமான மக்கள் பாதிப்புக்குள்ளாகியுள்ளனர்; அவர்களில் குறிப்பிடத்தக்க அளவிலானோர் &nbsp;உயிரிழந்து வருகின்றனர். மருத்துவ விழிப்புணர்வு பெறாத கிராமங்களில் வாரத்திற்கு ஒருவராவது கொரோனா தொற்று ஏற்பட்டதே தெரியாமல் திடீரென உடல்நலம் பாதிக்கப்பட்டு உயிரிழப்பது தொடர்கதையாகி விட்டது.    இதற்கான முக்கியக் காரணம் கிராமப்புறங்களில் வாழும் மக்களில் பெரும்பான்மையினருக்கு கொரோனா சோதனை செய்து கொள்ள வேண்டும் என்ற விழிப்புணர்வு இல்லை. ஒருவேளை கொரோனா தொற்று உறுதி செய்யப்பாட்டாலும் கூட அவர்களுக்கு உள்ளூரில் மருத்துவ வசதிகள் கிடைக்காததும், வெளியூர்களில் உள்ள மருத்துவமனைகளுக்கு சென்று மருத்துவம் பெறுவதற்கான வாய்ப்புகளும், வசதிகளும் இல்லாததும் &nbsp; தான் இத்தகைய உயிரிழப்புகளுக்கு காரணம் ஆகும். மற்றொருபுறம், ஒரு கட்டத்தில் நகரப்புறங்களில் அதிக அளவில் பரவி வந்த கொரோனா வைரஸ் இப்போது கிராமப்புறங்களில் அதிக எண்ணிக்கையில் பரவத் தொடங்கியுள்ளது. இதனால் கிராமப்புற மக்கள் மிகப்பெரிய அச்சுறுத்தலுக்கு ஆளாகி உள்ளனர். கிராமப்புறங்களில் கொரோனா வைரஸ் பரவல் அதிகரித்துள்ள நிலையில், அங்கும் மருத்துவ வசதியை ஏற்படுத்துவதன் மூலம் தான் கிராமப்புற மக்களைக் காப்பாற்ற முடியும். அதற்கான ஒரே வழி கிராமப்புறங்களில் உள்ள ஆரம்ப சுகாதார நிலையங்களை கொரோனா &nbsp;சிகிச்சை மையங்களாக மாற்றுவது தான்.&nbsp;    தமிழ்நாடு முழுவதும் கிராமப்புறங்களில் 1806 ஆரம்ப சுகாதார நிலையங்கள் உள்ளன. இவை தவிர 422 மேம்படுத்தப்பட்ட &nbsp;ஆரம்ப சுகாதார நிலையங்கள் உள்ளன. ஆரம்ப சுகாதார நிலையங்களில் தலா 20 படுக்கைகளும், மேம்படுத்தப்பட்ட ஆரம்ப சுகாதார நிலையங்களில் தலா 50 படுக்கைகளும் கொண்ட முதல் நிலை கொரோனா சிகிச்சை மையங்களை தொடங்குவதன் மூலம் 57,120 படுக்கைகளை ஏற்படுத்தி மருத்துவம் வழங்க முடியும். தேவைப்பட்டால் கிராமப்பகுதிகளில் உள்ள பள்ளிக்கூடங்களை தற்காலிக மருத்துவ மையங்களாக மாற்றி அங்கும் மருத்துவம் அளிக்கலாம். ஒவ்வொரு கிராமத்திலும் கொரோனா பாதிப்புகள் குறித்து கிராம நிர்வாக அதிகாரியிடம் அறிக்கை பெற்று அதனடிப்படையில் அங்கு சோதனை மற்றும் சிகிச்சை செய்ய வேண்டும். கிராமப்புற ஆரம்ப சுகாதார நிலையங்களை முதல்நிலை கொரோனா சிகிச்சை மையங்களாக மாற்றுவதன் மூலம் கொரோனாவால் பாதிக்கப்பட்டவர்களுக்கு மருத்துவம் அளிப்பது மட்டுமின்றி, நோய்த் தொற்று பரவுவதையும் கட்டுப்படுத்த முடியும்.&nbsp;  இன்றைய நிலையில், அதிகாரப்பூர்வ புள்ளிவிவரங்களின்படி 2 லட்சத்து 84,278 பேர் கொரோனாவால் பாதிக்கப்பட்டு மருத்துவம் பெற்று வருகின்றனர். இவர்களில் பாதி பேருக்கு கூட அரசு மருத்துவமனைகளில் மருத்துவம் அளிக்க முடியவில்லை. பாதிக்கும் மேற்பட்டோர் வீட்டுத் தனிமையில் தான் வைக்கப்பட்டுள்ளனர். அவர்களில் ஆரோக்கியமாக உள்ள பலர் வீடுகளில் தனிமையில் இல்லாமல் வெளியில் சுற்றிக் கொண்டு கொரோனாவை பரப்பி வருகின்றனர். போதிய உடல் வலிமையும், &nbsp;ஊட்டச்சத்து நிறைந்த உணவுக்கு வழியில்லாதவர்களும் உடல் நலம் பாதிக்கப்பட்டு உயிரிழக்கின்றனர். இவர்களை ஆரம்ப சுகாதார நிலையங்களில் வைத்து சிகிச்சை அளிப்பதன் மூலம் அவர்கள் தேவையின்றி வெளியில் சுற்றி நோயைப் பரப்புவதையும், மருத்துவ கண்காணிப்பும், சத்தான உணவும் கிடைக்காமல் &nbsp;உயிரிழப்பதையும் தடுக்க முடியும். ஆரம்ப சுகாதார நிலையங்களில் அமைக்கப்படும் முதல் நிலை கொரோனா சிகிச்சை மையங்களில் லேசான பாதிப்பு உள்ளவர்களுக்கு மட்டும் மருத்துவம் வழங்கலாம். அவர்களின் உடல்நிலை பாதிக்கப்பட்டால் அடுத்தநிலை மருத்துவமனைக்கு அனுப்பி வைக்கலாம்.&nbsp;    ஆரம்ப சுகாதார நிலையங்களில் அவர்களின் உடல்நிலையை கண்காணிப்பது, ஊட்டச்சத்து நிறைந்த உணவுகளை வழங்குவது ஆகியவற்றை மட்டும் செய்யலாம். இதற்கு ஏற்கனவே அங்கு இருக்கும் மருத்துவ பணியாளர்களுடன் கூடுதலாக சிலரை மட்டும் நியமித்தால் போதுமானது. ஆரம்ப சுகாதார நிலையங்களில் கொரோனா சிகிச்சை &nbsp;அளிப்பதன் மூலம் வட்ட மருத்துவமனைகள் மற்றும் மாவட்ட மருத்துவமனைகளுக்கு அதிக எண்ணிக்கையில் நோயாளிகள் படையெடுத்து அங்குள்ளவர்களுக்கு தேவையற்ற அழுத்தம் தருவதை தவிர்க்க முடியும். எனவே, கிராமப்புற ஆரம்ப சுகாதார நிலையங்களை முதல் நிலை கொரோனா சிகிச்சை மையங்களாக மாற்ற அரசு நடவடிக்கை எடுக்க வேண்டும். அதன்மூலம் கிராமப்புறங்களில் அதிகரிக்கத் தொடங்கியுள்ள கொரோனா தொற்றுகளைக் கட்டுப்படுத்தி, உயிரிழப்புகளை தடுக்க வேண்டும் என்று வலியுறுத்துகிறேன் என ராமதாஸ் கூறியுள்ளார்.","link":"https:\/\/tamil.asianetnews.com\/politics\/corona-primary-health-care-facilities-need-to-turn-into-treatment-centers-ramadoss-request-qtlr2r","image":["http:\/\/static.asianetnews.com\/images\/01dgjfb9wx33x8t6ngwe46ze73\/ramadoss-sasthaa-jpg_760x400.jpg"],"pubdate":"Mon, 24 May 2021 01:48:27 +0530"},{"title":"தமிழகத்தில் இதுவரை பதவியேற்காத 10 புதிய சட்டமன்ற உறுப்பினர்களில் 9 பேர் இன்று பதவியேற்றுக்கொண்டனர்.","text":"தமிழகத்தில் இதுவரை பதவியேற்காத 10 புதிய சட்டமன்ற உறுப்பினர்களில் 9 பேர் இன்று பதவியேற்றுக்கொண்டனர்.&nbsp;  16வது சட்டப்பேரவையின் முதல் கூட்டம் கடந்த 11ம் தேதி துவங்கி இரண்டு நாட்கள் நடைப்பெற்றது. அந்த கூட்டத்தில் சட்டப்பேரவை தேர்தலில் வெற்றி பெற்றவர்கள் தற்காலிக பேரவை தலைவர் பிச்சாண்டி முன்னிலையில் சட்டப்பேரவை உறுப்பினர்களாக உறுதிமொழி ஏற்றுக்கொண்டனர். அன்றைய தினம் 223 சட்டமன்ற உறுப்பினர்கள் பதவியேற்றுக்கொண்டனர்.    கொரோனா தொற்று உள்ளிட்ட காரணங்களால் பதவியேற்காத 6 திமுக சட்டமன்ற உறுப்பினர்கள், &nbsp;4 அதிமுக சட்டமன்ற உறுப்பினர்கள் என மொத்தம் 10 உறுப்பினர்களில், 9 பேர் பேரவைத் தலைவா் அப்பாவு முன்னிலையில் சென்னை தலைமை செயலகத்தில் சட்டப் பேரவை உறுப்பினா்களாக உறுதிமொழி ஏற்றுக்கொண்டனர். திமுக சார்பில் அமைச்சர்கள் சிவசங்கர்( குன்னம் ), மதிவேந்தன்( ராசிபுரம்) மற்றும் சட்டமன்ற உறுப்பினர்கள் காந்திராஜன்( வேடசந்தூர்), வரலட்சுமி( செங்கல்பட்டு), வெங்கடாசலம்( அந்தியூர்) ஆகியோர் பதவியேற்றனர்.&nbsp;    அதிமுக சார்பில் வைத்திலிங்கம்( ஒரத்தநாடு) சி.விஜயபாஸ்கர்( விராலிமலை) கடம்பூர் ராஜூ(கோவில்பட்டி) இசக்கி சுப்பையா(அம்பா சமுத்திரம்) ஆகியோர் பதவியேற்றுக்கொண்டனர்.&nbsp;சட்டப்பேரவைத் தேர்தலில் வெற்றி பெற்றவர்களில் திமுக சட்டமன்ற உறுப்பினர் சண்முகையா மட்டும் இன்னும் பதவியேற்கவில்லை.&nbsp;புதிய சட்டமன்ற உறுப்பினர்கள் பதவியேற்பு நிகழ்ச்சியில் முதலமைச்சர் மு.க.ஸ்டாலின், நீர்வளத்துறை அமைச்சர் துரைமுருகன், துணை சபாநாயகர் பிச்சாண்டி, சட்டப்பேரவை செயலாளர் சீனிவாசன் உள்ளிட்டோர் கலந்துகொண்டார்.","link":"https:\/\/tamil.asianetnews.com\/politics\/9-out-of-10-new-legislators-who-have-not-yet-taken-swearing-in-tamil-nadu-took-office-today--qtlqr3","image":["https:\/\/static.asianetnews.com\/images\/01dvr4aatc8dcqg43bgd2e70zr\/cvijayabaskar-jpg_760x400.jpg"],"pubdate":"Mon, 24 May 2021 01:41:27 +0530"},{"title":"உடனே அடக்கி வைங்க இல்லைன்னா... ஸ்டாலினை எச்சரித்த ஓபிஎஸ்... எதற்காக தெரியுமா?","text":"கொரோனா 2வது அலையால் தமிழகம் திண்டாடி வரும் நேரத்தில் முதலமைச்சர் மு.க.ஸ்டாலினின் அதிரடி நடவடிக்கைகள் பலவும் மக்கள் மற்றும் அரசியல் கட்சி தலைவர்கள் மத்தியில் பாராட்டுக்களை குவித்து வருகிறது. இந்நிலையில் கொரோனா தடுப்பு பணிகளில் திமுகவினரின் தலையீடு அதிகரித்து வருவதாகவும், உடனடியாக அவர்கள் மீது நடவடிக்கை எடுக்காவிட்டால் மு.க.ஸ்டாலினுக்கு அவப்பெயர் ஏற்படும் என்றும் அதிமுக ஒருங்கிணைப்பாளர் ஓ.பன்னீர்செல்வம் எச்சரித்துள்ளார்.&nbsp;    இதுகுறித்து அவர் வெளியிட்டுள்ள அறிக்கையில், &nbsp;“அரசு அதிகாரிகளை கட்சிக்கு அப்பாற்பட்டவர்களாகப் பார்க்க வேண்டும், அவர்களும் அப்படியே நடக்க வேண்டும்\"என்று கூறியிருக்கிறார் பேரறிஞர் அண்ணா அவர்கள்.அதாவது, அரசுப் பணிகளில் கட்சியினரின் தலையீடு இருக்கக்கூடாது என்பதுதான் இதன் பொருள்.ஆனால், இதற்கு முற்றிலும் முரணான இருக்கின்றன. வகையில் தி.மு.க.வினரின் செயல்பாடுகள்&nbsp;ஒரு பானை சோற்றுக்கு ஒரு சோறுபதம் என்ற தமிழ் பழமொழிக்கேற்ப ஒரே ஒரு உதாரணத்தை நான் இங்கே குறிப்பிட விரும்புகிறேன்.&nbsp;    சென்னையில் கொரோனா தொற்று நோய் தடுப்புப் பணியில் நன்கு பயிற்சி பெற்ற களப்பணியாளர்கள், சுகாதாரம், பொறியியல், வருவாய்த் துறை பணியாளர்களுடன் இணைந்து திறம்பட பணிபுரிந்து வருகின்றனர். இதன் காரணமாக, தமிழ்நாட்டில் கொரோனா பாதிக்கப்பட்டவர்களின் எண்ணிக்கை நாளுக்கு நாள் அதிகரித்து வந்தாலும், சென்னையைப் பொறுத்தவரையில், பாதிக்கப்பட்டவர்களின் எண்ணிக்கை சற்று குறைந்து வருகிறது. 12.5.2021 அன்று காலை ஒரு நாளைக்கு 7.564 என்று இருந்த கொரோனாவால் பாதிக்கப்பட்டவர்களின் எண்ணிக்கை 23.5.2021 அன்று காலை நிலவரப்படி 5,559 ஆக குறைந்திருக்கிறது. இது மிகவும் ஆறுதலான செயல்.    இப்படிப்பட்ட சூழ்நிலையில், தி.மு.க.வினர் சென்னை அடையாறில் உள்ள மாநகராட்சி அலுவலகத்திற்குச் சென்று, தற்போது இருக்கும் களப் பணியாளர்களை நீக்கிவிட்டு, அவர்கள் சொல்லும் நபர்களை பணியில் அமர்த்த வேண்டும் என்று மிரட்டி இருப்பதாகவும், அதற்கு அதிகாரிகள் கட்சிகளின் பரிந்துரையின் பேரில் களப் பணியாளர்கள் யாரும் நியமிக்கப்படுவதில்லை என்று தெரிவித்ததாகவும், பயிற்சி பெற்று, திறம்பட பணியாற்றிக் கொண்டிருக்கும் தற்போதைய களப் பணியாளர்களை மாற்றியமைத்தால் நோய்த் தடுப்புப் பணியில் தொய்வு ஏற்படும் என்று எடுத்துக் கூறியுள்ளதாகவும் பத்திரிகையில் செய்தி வெளி வந்துள்ளது.    இதுபோன்ற முறையை அனைத்து இடங்களிலும் தி.மு.க.வினர் கடைபிடித்தால் கொரோனா நோய்த் தடுப்புப் பணியில் தொய்வு ஏற்பட்டு, பாதிக்கப்பட்டவர்களின் எண்ணிக்கை அதிகரிப்பதோடு, பல்வேறு நடவடிக்கைகளை எடுத்துக் கொண்டிருக்கும் மாண்புமிகு முதலமைச்சர் அவர்களுக்கும் அவப் பெயர் ஏற்படக்கூடிய சூழ்நிலை உருவாகும். எனவே, கொரோனா நோய்த் தடுப்புப் பணிகள் தொய்வின்றி, தங்கு தடையின்றி நடக்க ஏதுவாக, மாண்புமிகு முதலமைச்சர் அவர்கள் இதில் உடனடியாகத் தலையிட்டு, இதுபோன்ற செயல்களில் ஈடுபடுவோரைக் கண்டறிந்து அவர்கள்மீது தக்க நடவடிக்கை எடுக்க வேண்டும் என்று கேட்டுக் கொள்கிறேன் என குறிப்பிட்டுள்ளார்.&nbsp;","link":"https:\/\/tamil.asianetnews.com\/politics\/ops-warns-cm-mk-stalin-to-punish-dmk-members-who-are-affect-covid-work-qtlqji","image":["https:\/\/static.asianetnews.com\/images\/01dqy2h29jsvh09zz39tg05zv0\/pannerselvam-jpg_760x400.jpg"],"pubdate":"Mon, 24 May 2021 01:36:54 +0530"},{"title":"சென்னையில் 2665 வாகனங்களில் இல்லத்திற்கே சென்று காய்கறிகள் விநியோகம்..  மக்கள் பயன்படுத்திக்கொள்ள வேண்டுகோள்.","text":"முககவசம் முறையாக அணியாமல் சென்னை கோயம்பேடு மார்க்கெட்டில் &nbsp;பணிபுரியும் தொழிலாலிகளால் கொரனா தொற்று பரவும் அபாயம் ஏற்பட்டுள்ளது. தமிழக அரசால் வணிகர் சங்கங்களுடன் இணைந்து நேரடியாக இல்லங்களுக்கு காய்கறிகளை விநியோகம் செய்யும் பணியை பொதுமக்கள் அறிந்து பயன் படுத்திக்கொள்ள வேண்டும் என்று மொத்தவிலை காய்கறி வியாபாரிகள் நலச்சங்க தலைவர் முத்துக்குமார் கேட்டுக் கொண்டுள்ளார்.&nbsp;    சென்னையில் முழு ஊரடங்கால் மண்டலங்கள் வாரியாக காய்கறிகள் விநியோகம் செய்யும் பணி சென்னை கோயம்பேட்டில் துவக்கி வைக்கப்பட்டுள்ளது.சென்னையில் மண்டல வாரியாக பிரிக்கப்பட்டு 2665 வாகனங்களில் நேரடியாக மக்களுக்கு காய்கறிகள் கொண்டு செல்ல அனுமதி அளிக்கப்பட்டிருக்கிறது. இதுதொடர்பாக மொத்த விலை வியாபார சங்க தலைவர் முத்துக்குமார் அளித்த பேட்டியில்; பொது மக்கள் அரசாங்கம் சொல்வதை கட்டாயமாக கவனித்து செயல்பட வேண்டும் என்றும், பலமுறை எடுத்துக் கூறியும் நேற்று ஒரே நாளில் காய்கறிகளை அதிகமாக வாங்கிக் கொண்டதால் விலைகள் நேற்றைய தினம் அதிகரித்திருப்பதாக கூறினார்.&nbsp;    ஆனால் இன்று அதே காய்கறிகளில் விலை நான்கு மடங்கு விலை குறைந்து இருப்பதாகவும் கூறினார். மேலும், அங்கங்கே வாகனங்களில் காய்கறி விற்பனை செய்பவர்களுக்கு தமிழக அரசு உரிய பாதுகாப்பு அளிக்க வேண்டும் என்றும் கேட்டுக்கொண்டார். ஊராடங்கால் காய்கறிகள் &nbsp;நேரடியாக இல்லத்திற்கு சென்று விநியோகம் செய்யும் பணியில் வியாபாரிகள் ஈடுபட்டு உள்ளனர் என்ற அவர், இவர்களில் பலர் முறையாக முககவசம் அணியாமல் இருப்பதால் தொற்று பரவும் அபாயம் ஏற்பட்டுள்ளது எனவும் எச்சரித்துள்ளார்.&nbsp;","link":"https:\/\/tamil.asianetnews.com\/politics\/distribution-of-vegetables-in-2665-vehicles-to-home-in-chennai-request-for-people-to-use--qtlq1d","image":["https:\/\/static.asianetnews.com\/images\/01f6enw6n7z6b784wrndtw9c7k\/veg-jpg_760x400.jpg"],"pubdate":"Mon, 24 May 2021 01:26:02 +0530"},{"title":"தமிழக மக்களே கெஞ்சி கேட்கிறேன்.. அரசின் உத்தரவை மதியுங்கள்...  முதல்வர் ஸ்டாலின் வேண்டுகோள்..!","text":"முழு ஊரடங்கை மட்டும் முழுமையாக மக்கள் எல்லோருமே பின்பற்றினால் கொரோனா பரவல் என்பது உறுதியாகக் கட்டுக்குள் வந்துவிடும். பரவுவதற்கான சங்கிலியை உடைத்துவிட்டால் அதை முற்றிலுமாக ஒழித்துவிடலாம் என &nbsp;முதல்வர் மு.க.ஸ்டாலின் கூறியுள்ளார்.  தமிழகத்தில் கொரோனா பரவலையடுத்து இன்று முதல் முழு ஊரடங்கு அமல்படுத்தப்பட்டுள்ளது. இந்நிலையில், கொரோனா பரவலைத் தடுப்பதற்கான அரசின் விதிமுறைகளைத் தவறாமல் கடைப்பிடிக்குமாறு பொதுமக்களுக்கு வீடியோ மூலம் முதல்வர் ஸ்டாலின் வேண்டுகோள் விடுத்துள்ளார்.&nbsp;இது தொடர்பாக அவர் பேசுகையில்;- தமிழகத்தில் புதிதாக அரசு அமைந்து இரண்டு வாரங்கள்தான் ஆகி இருக்கிறது. இந்த இரண்டு வாரங்களில் ஏராளமான திட்டங்களைத் தமிழ்நாட்டு மக்களுக்கு நிறைவேற்றிக் கொண்டு வருகிறோம். கொரோனா நிவாரணமாக அரிசி குடும்ப அட்டைதாரர்களுக்கு 4,000 ரூபாய், பெண்கள் எல்லோருக்கும் சாதாரண கட்டணப் பேருந்துகளில் கட்டணமில்லாத பயணம், ஆவின் பால் லிட்டருக்கு 3 ரூபாய் குறைப்பு, தூத்துக்குடி துப்பாக்கிச் சூட்டில் இறந்தவர்கள் குடும்பத்திற்கு அவர்கள் தகுதிக்கேற்ற வேலைகள், இழப்பீடுகள் தருதல், தூத்துக்குடி வழக்குகள் திரும்பப் பெறப்பட்டன.    எழுவர் விடுதலைக்காக குடியரசுத் தலைவருக்குக் கோரிக்கை வைக்கப்பட்டிருக்கிறது. கொரோனா நோயாளிகளுக்கும் முதல்வரின் காப்பீட்டுத் திட்டத்தில் செலவுத் தொகையைப் பெறலாம் என்று அறிவித்திருக்கிறோம், ‘உங்கள் தொகுதியில் முதலமைச்சர்’ என்ற திட்டத்தின்படி பெறப்பட்ட மனுக்களின் கோரிக்கைகள் நிறைவேற்றம். இவ்வாறு பல்வேறு திட்டங்களை நிறைவேற்றிக் கொண்டு இருக்கிறேன். இது அனைத்தையும்விட முக்கியமானது கொரோனா தடுப்புப் பணிகள்தான். கடந்த இரண்டு வாரங்களில் 17,000 புதிய படுக்கைகள் மருத்துவமனைகளில் அமைக்கப்பட்டன. இதில் 7,800 ஆக்சிஜன் வசதி கொண்ட படுக்கைகள், 30 இயற்கை மருத்துவ மையங்கள் திறக்கப்பட்டன. தமிழகத்திற்கான ஆக்சிஜன் தேவையைப் பூர்த்தி செய்துவிட்டோம். தினமும் 1.7 லட்சம் பேருக்கு கொரோனா பரிசோதனை செய்யப்பட்டு வருகிறது.  புதிதாக 2,100 மருத்துவர்கள் நியமிக்கப்பட இருக்கிறார்கள். 6000 செவிலியர்கள் நியமிக்கப்பட இருக்கிறார்கள். தடுப்பூசி போடுவதை ஒரு இயக்கமாக மாற்றிக் கொண்டு வருகிறோம். கொரோனாவை எதிர்கொள்ளத் தேவையான மருத்துவ உள்கட்டமைப்பு வசதிகளை உருவாக்கி வருகிறோம். இந்நிலையில், கொரோனாவைக் கட்டுப்படுத்த கடந்த 10ம் தேதி முதல் 24ம் தேதி வரை தளர்வுகளுடன் கூடிய முழு ஊரடங்கு போடப்பட்டது. இன்றையிலிருந்து தளர்வுகள் இல்லாத முழு ஊரடங்கு போடப்பட்டிருக்கிறது. முழு ஊரடங்கு பிறப்பிக்கப்படுகிறபோது, மக்கள் தங்களது தேவைகளை வாங்குவதற்காகச் சிறு சலுகைகளாகத் தளர்வுகள் அறிவித்தோம்.    ஆனால், அந்த சலுகையைப் பயன்படுத்தி சிலர் வெளியில் சுற்றுவதை வழக்கமாக வைத்திருந்தார்கள். அதனால்தான் தளர்வுகள் இல்லாத முழு ஊரடங்கை இப்போது அறிவித்திருக்கிறோம். கொரோனா சங்கிலியை உடைக்க வேண்டும் என்றால் முழு ஊரடங்கைத் தவிர வேறுவழி இல்லை. கொரோனா தானாகப் பரவுவது அல்ல. மனிதர்கள் மூலமாகத்தான் பரவுகிறது. அத்தகைய மனிதர்களாக உங்களில் யாரும் இருக்கக் கூடாது. கொரோனாவை யாருக்கும் கொடுக்கமாட்டேன். கொரோனாவை யாரிடமும் இருந்து பெறவும் மாட்டேன் என்று பொதுமக்களாகிய நீங்கள் எல்லோருமே உறுதி எடுத்துக்கொள்ள வேண்டும்.  தளர்வுகள் இல்லாத முழு ஊரடங்கு அறிவிக்கக் காரணம் தமிழகத்தில் தொற்றால் பாதிக்கப்பட்டவர்களுடைய எண்ணிக்கை பீதியூட்டக் கூடியதாக இருக்கிறது. தமிழகத்தில் தினமும் தொற்றால் பாதிக்கப்படுபவர்களுடைய எண்ணிக்கை 35 ஆயிரத்திற்கும் மேல் ஆகிவிட்டது. நம்மைவிடச் சிறிய மாநிலங்களில்கூட தினமும் 50 ஆயிரம் என்ற அளவிற்கு உச்சத்தைத் தொட்டுவிட்டு இப்போது குறைந்துகொண்டு வருகிறது. தமிழகம் இப்போது அந்த நிலைமையை நோக்கிப் போவதற்குக் காரணம் அதிகப்படியான மக்களின் வெளிநடமாட்டம்தான். தளர்வுகளுடன் கூடிய ஊரடங்கை நாம் அமல்படுத்திய பிறகு சிறிதளவு தொற்று குறைந்து இருக்கிறதே தவிர, கட்டுக்குள் வரவில்லை.    தளர்வுகள் இல்லாத ஊரடங்கு மூலமாகத்தான் முழுமையாகக் கட்டுப்படுத்த முடியும். இந்தக் கட்டுப்பாடு என்பது உங்களுக்கும், எங்களுக்கும், நாட்டுக்கும் நாட்டு மக்களுக்கும் இன்றைய ஒரே தேவை என்பதை மக்கள் எல்லோருமே உணர வேண்டும். ஊரடங்கு நமது நன்மைக்காகத்தான் அரசு போட்டிருக்கிறது என்பதை உணர்ந்து அனைவரும் வீட்டில் இருங்கள். மருத்துவத் தேவையைத் தவிர, வேறு காரணங்களுக்காக வெளியில் வராதீர்கள். அரசின் உத்தரவுகளை மறக்காமல் பின்பற்றுங்கள். மதித்து நடந்து கொள்ளுங்கள். முழு ஊரடங்கு என்பது கசப்பு மருந்துதான். ஆனாலும் மக்கள் அதை அருந்தியே ஆகவேண்டும்.  அடித்தட்டு மக்களுக்கு வாழ்வாதாரம் பாதிக்கப்படும் என்பது உண்மைதான். அதனால்தான் கொரோனா நிவாரண நிதி வழங்கப்பட்டிருக்கிறது. சிறு, குறு நிறுவனங்களுக்கும் பல்வேறு சலுகைகள் அறிவிக்கப்பட்டுள்ளன. ஆட்டோ, டேக்ஸி உரிமையாளர்களுக்கும் சில அறிவிப்புகள் செய்யப்பட்டுள்ளன. இப்போது அறிவிக்கப்பட்ட முழு ஊரடங்கை மட்டும் முழுமையாக மக்கள் எல்லோருமே பின்பற்றினால் கொரோனா பரவல் என்பது உறுதியாகக் கட்டுக்குள் வந்துவிடும். பரவுவதற்கான சங்கிலியை உடைத்துவிட்டால் அதை முற்றிலுமாக ஒழித்துவிடலாம். எனவேதான் நாட்டு மக்கள் எல்லோரையும் கெஞ்சிக் கேட்கிறேன்.  அரசு உத்தரவிற்கு கட்டுப்பட்டு வீட்டுக்குள்ளேயே இருங்கள். கொரோனாவைக் கட்டுப்படுத்துவது, கொரோனாவை பாதித்தவர்களைக் காப்பது என்ற இரண்டு இலக்குகளோடு தமிழக அரசு செயல்பட்டு வருகிறது. முழுமையான உடல்நலமும் உள்ளநலமும் கொண்ட தமிழகத்தை உருவாக்குகிற பணியை நான் முன்னெடுத்து இருக்கிறேன். தமிழ் மக்கள் எல்லோரும் முழு உடல்நலம் கொண்டவர்களாக வாழ வேண்டும். பழங்கள், காய்கறிகளை அதிகமாகச் சாப்பிடுங்கள். நோய் எதிர்ப்பு சக்தியை உடலில் அதிகப்படுத்துங்கள். கரோனா பரிசோதனையைச் செய்து கொள்ளுங்கள். தடுப்பூசி போட்டுக் கொள்ளுங்கள். கொரோனாவை வெல்வதற்குத் தடுப்பூசியை விடச்சிறந்த ஆயுதம் எதுவும் இல்லை. தடுப்பூசி போட்டுக்கொள்ள அனைவரும் முன்வர வேண்டும் என்று கேட்டுக் கொள்கிறேன்.    புத்துணர்வு பெற்று தமிழகத்தை நாம் அமைத்தாக வேண்டும். மீண்டும் தொழில் வளர்ச்சி, கல்வி வளர்ச்சி, உள்கட்டமைப்பு வளர்ச்சி இதையெல்லாம் நாம் பெற்றாக வேண்டும். பள்ளி, கல்லூரிகள் புதுப்பொலிவு பெற்றாக வேண்டும். மக்கள் மனதில் பூரிப்பு மலர்ந்தாக வேண்டும். இவை எல்லாம் இன்னும் சில வாரங்களில் உருவாக இந்த ஒரு வார ஊரடங்கைக் கட்டுப்பாட்டு உணர்ச்சியோடு நாட்டு மக்கள் எல்லோரும் பின்பற்ற வேண்டும் என்று கேட்டுக் கொள்கிறேன். நாட்டின் முதல்வராக மட்டுமல்ல, உங்களுடைய சகோதரனாக, உங்களில் ஒருவனாகக் கேட்டுக்கொள்கிறேன். முகக்கவசத்தை முழுமையாக அணியுங்கள் என &nbsp;முதல்வர் ஸ்டாலின் வேண்டுகோள் விடுத்துள்ளார்.&nbsp;","link":"https:\/\/tamil.asianetnews.com\/politics\/i-beg-the-people-of-tamil-nadu-respect-the-order-of-the-government-mk-stalin-qtlpgo","image":["https:\/\/static.asianetnews.com\/images\/01f53e4b8tbwek6hh00fs62xe0\/e0yqcc5vcaiyslb-jpg_760x400.jpg"],"pubdate":"Mon, 24 May 2021 01:13:37 +0530"},{"title":"ஜூன் 8 வரை மூன்றடுக்கு ஊரடங்கு; புது ட்விஸ்ட் கொடுத்த மாநில அரசு!","text":"<img src=\"https:\/\/tamil.samayam.com\/photo\/82904728\/photo-82904728.jpg\" \/><div class=\"section1\"><div class=\"Normal\">ராஜஸ்தான் மாநிலத்தில்  பாதிப்பு, ஊரடங்கு கட்டுப்பாடுகள் தொடர்பாக அமைச்சர்களுடன் முதல்வர்  நேற்று ஆலோசனை நடத்தினார். இதன் தொடர்ச்சியாக மே 24ல் இருந்து ஜூன் 8ஆம் தேதி வரை  அமல்படுத்தப்படுவதாக மாநில அரசு அறிவித்தது. இதையடுத்து தனது ட்விட்டரில் பதிவிட்ட முதல்வர் கெலாட், கொரோனா பரவலை தடுக்கும் வகையில் மூன்றடுக்கு ஊரடங்கை அமல்படுத்தியுள்ளோம். அரசின் இந்த வழிகாட்டுதல்களை பொதுமக்கள் மிகவும் தீவிரமாக பின்பற்ற வேண்டும் என்று கேட்டுக் கொண்டுள்ளார். \n\n\n<strong>அதென்ன மூன்றடுக்கு ?<\/strong>\n\n* முதல் நிலையில், வெளியாட்களை பொதுமக்கள் தங்களது வீடுகளுக்குள் அனுமதிக்கக் கூடாது. இதன்மூலம் வீட்டிலுள்ள முதியவர்கள், குழந்தைகளை பாதுகாப்பாக வைத்திருக்க முடியும். தேவை ஏற்படின், கூட்டம் நடத்த  வழிகாட்டுதல்களுடன் திறந்தவெளி இடங்களை பயன்படுத்தலாம்.\n\n\n\n* இரண்டாவது நிலையில், தெருக்கள் மற்றும் கிராமப்புற அளவில் ஐந்துக்கும் மேற்பட்ட நபர்கள் ஒன்றாக கூடுவதை தவிர்க்க வேண்டும். இதை அனுமதிக்கவே கூடாது. இதன்மூலம் வைரஸ் பரவலைக் கட்டுப்படுத்தலாம்.\n\n\n\n* மூன்றாவது நிலையில், ஒரு கிராமத்தில் இருந்து மற்றொரு கிராமத்திற்கோ அல்லது ஒரு நகரில் இருந்து மற்றொரு நகருக்கோ பயணம் செய்வதை  செய்ய வேண்டும். அதேசமயம் மருத்துவ அவசரங்கள், அத்தியாவசிய சேவைகளை மட்டும் அனுமதிக்கலாம். இதனை கிராமப்புற அளவில் குழுக்களை அமைத்து பொதுமக்கள் கண்காணிக்க வேண்டும்.\n\n\n\nஅதேசமயம் பல்வேறு புதிய கட்டுப்பாடுகளையும் மாநில அரசு அமல்படுத்தியுள்ளது. அதாவது வரும் ஜூன் 30ஆம் தேதி வரை அனைத்து விழாக்கள், நிகழ்ச்சிகளுக்கு தடை விதிக்கப்படுகிறது. திருமண நிகழ்வுகளுக்கு அதிகபட்சமாக 11 பேர் மட்டுமே அனுமதிக்கப்படுவர். பொது இடங்களில்  அணியவில்லை எனில் அபராதம் ரூ.500ல் இருந்து ரூ.1,000ஆக அதிகரித்துள்ளது.\n\n\n<\/div><\/div>","link":"https:\/\/tamil.samayam.com\/latest-news\/india-news\/rajasthan-govt-announced-three-tier-lockdown-till-from-june-8\/articleshow\/82904728.cms","image":["https:\/\/tamil.samayam.com\/photo\/82904728\/photo-82904728.jpg"],"pubdate":"Mon 24 May 2021, 14:21:22"},{"title":"பத்தாம் வகுப்பு மாணவர்களுக்கு மதிப்பெண் வழங்குவது எப்படி? அமைச்சர் சொன்ன பதில்!","text":"<img src=\"https:\/\/tamil.samayam.com\/photo\/82904768\/photo-82904768.jpg\" \/><div class=\"section1\"><div class=\"Normal\"> அமைச்சர்  பொய்யாமொழி சென்னை தலைமைச் செயலகத்தில் செய்தியாளர்களைச் சந்தித்தார்.\n\n பனிரெண்டாம் வகுப்பு பொதுத் தேர்வை இரு கட்டங்களாக நடத்த மத்திய கல்வியமைச்சகம் ஆலோசனை நடத்தியது. முதற்கட்டமாக ஜூலை 15ஆம் தேதி முதல் 30ஆம் தேதி வரை நடத்த திட்டமிட்டுள்ளது. இரண்டாம் கட்ட தேர்வை ஆகஸ்ட் முதல் வாரத்தில் தொடங்கி ஆகஸ்ட் 20ஆம் தேதி வரை நடத்த திட்டமிட்டுள்ளது.\n\nமுதற்கட்ட தேர்வில் பங்கேற்க இயலாத மாணவர்களுக்கு இரண்டாம் கட்டத்தில் வாய்ப்பு வழங்கப்படும் என தகவல் தெரிவிக்கப்பட்டுள்ளது. \n\n\nஇந்நிலையில் இன்று தலைமைச் செயலகத்தில் பள்ளிக் கல்வித்துறை சார்பாக நடைபெற்ற ஒரு ஆலோசனைக் கூட்டத்துக்குப் பின்னர் பள்ளிக் கல்வித் துறை அமைச்சர் அன்பில் மகேஷ் செய்தியாளர்களைச் சந்தித்தார்.\n\nஅப்போது பேசிய அவர், &ldquo;சிபிஎஸ்இ தேர்வு தொடர்பான மத்திய அரசின் கருத்துகள் முதலமைச்சரின் கவனத்துக்கு கொண்டு செல்லப்பட்டுள்ளது&rdquo; என்று கூறினார். பிஎஸ்பிபி பள்ளி ஆசிரியர் மீதான பாலியல் புகார் குறித்து உரிய நடவடிக்கை எடுக்கப்படும் என்றும் தெரிவித்தார். \n\n\n&ldquo;தனியார் பள்ளிகள் அடுத்த கல்வியாண்டுக்கான மாணவர் சேர்க்கையை ஆன்லைன் மூலமாக தொடங்கியுள்ளன. அரசுப் பள்ளிகளிலும் மாணவர் சேர்க்கைக்கு அறிவிப்பு வெளியிட இருந்தோம். ஆனால் பொது முடக்கம் காரணமாக அதை தற்போது வெளியிடவில்லை. தனியார் பள்ளிகள் எவ்வாறு ஆன்லைன் மூலம் மாணவர் சேர்க்கையை நடத்துகிறதோ அதேபோல் அரசுப் பள்ளிகளிலும் நடத்துவதற்கும் அதற்கு தேவையான உட்கட்டமைப்பு வசதிகளை மேற்கொள்வதற்கும் நடவடிக்கை எடுக்கப்படும்&rdquo; என்று கூறினார்.\n\n\n\n\n மாணவர்களுக்கு எவ்வாறு மதிப்பெண்கள் வழங்கப்படும் என்று செய்தியாளர் எழுப்பிய கேள்விக்கு பதிலளித்த அமைச்சர், &ldquo;பத்தாம் வகுப்பு மாணவர்களுக்கு மதிப்பெண்கள் வழங்குவது தொடர்பாக இரு முக்கிய வழிமுறைகள் குறித்து ஆலோசனை நடத்திவருகிறோ. விரைவில் அது குறித்து அறிவிப்போம்&rdquo; என்று கூறியுள்ளார்.\n\n<\/div><\/div>","link":"https:\/\/tamil.samayam.com\/latest-news\/state-news\/how-to-give-marks-to-10th-class-students-in-tamil-nadu-minister-anbil-mahesh-replied\/articleshow\/82904768.cms","image":["https:\/\/tamil.samayam.com\/photo\/82904768\/photo-82904768.jpg"],"pubdate":"Mon 24 May 2021, 14:00:06"},{"title":"சனம் ஷெட்டி பெயர் எங்கே.. பாலாஜி முருகதாஸ் போட்ட பதிவால் ரசிகர்கள் சண்டை","text":"<img src=\"https:\/\/tamil.samayam.com\/photo\/82904369\/photo-82904369.jpg\" \/><div class=\"section1\"><div class=\"Normal\"> நான்காம் சீசனில் போட்டியாளராக கலந்துகொண்டு இரண்டாம் இடம் பிடித்தவர் . இந்த ஷோவில் ஆரம்பத்தில் இருந்தே பல்வேறு சர்ச்சையான விஷயங்கள் செய்த பாலாஜி முருகதாஸுக்கு இறுதியில் இரண்டாம் இடம் கிடைத்தது. இவ்வளவு செய்ததற்கே இரண்டாம் இடம் கிடைத்ததென்றல், நான் இன்னும் அதிகம் செய்திருப்பேனே என பைனல் நாளில் கூறி இருந்தார் பாலாஜி.\n\nஇந்நிலையில் தற்போது இன்ஸ்டாகிராமில் பாலாஜி ஒரு பதிவை போட்டிருக்கிறார். \"Me and My favourite BB female contestants\" என குறிப்பிட்டு எட்டு புகைப்படங்களை வெளியிட்டு இருக்கிறார். ரம்யா பாண்டியன், அறந்தாங்கி நிஷா, சம்யுக்தா, அர்ச்சனா, கேப்ரியல்லா, ஷிவானி, ரேகா, அனிதா சம்பத் தான் அந்த எட்டு பேர்.\n\nநான்காவது சீசனில் பங்கேற்ற போட்டியாளர்களில் சனம் ஷெட்டியின் பெயர் மட்டுமே இடம்பெறவில்லை, மற்ற போட்டியாளர்கள் பெயரை எல்லாம் அவர் கூறிவிட்டார். இதை பார்த்த நெட்டிசன்கள் சிலர் 'சனம் ஷெட்டி பெயர் எங்கே' என கேட்க, அவர்களுடன் பாலாஜியின் ரசிகர்கள் சண்டை போட்டு வருகின்றனர். பிக் பாஸ் வீட்டுக்குள் இருக்கும்போதே பாலாஜி மற்றும் சனம் இடையே அடிக்கடி சண்டை நடந்து வந்தது குறிப்பிடத்தக்கது.\n\nமேலும் இந்த பதிவில் கமெண்ட் செய்திருக்கும் சுரேஷ் சக்ரவர்த்தி \"Is it??? Darling Bala\" என கேட்டிருக்கிறார். அதற்கு பதிலளித்த அவர் \"you are my all time fav thatha ❤️\" என தெரிவித்து உள்ளார்.\n\n\n\n\n<\/div><\/div>","link":"https:\/\/tamil.samayam.com\/tv\/news\/balaji-murugadoss-shares-list-of-his-favourite-bb-female-contestants\/articleshow\/82904369.cms","image":["https:\/\/tamil.samayam.com\/photo\/82904369\/photo-82904369.jpg"],"pubdate":"Mon 24 May 2021, 13:39:01"},{"title":"வேட்டைக்கு தயாராகும் திமுக; முதல் அம்பு ராஜேந்திர பாலாஜி?","text":"<img src=\"https:\/\/tamil.samayam.com\/photo\/82904144\/photo-82904144.jpg\" \/><div class=\"section1\"><div class=\"Normal\">கடந்த அதிமுக ஆட்சியின்போது திமுக தலைவர் மு.க.ஸ்டாலினை தாறுமாறாக ஒருமையில் விமர்சித்த விவகாரத்தில் ராஜேந்திரபாலாஜி மீது திமுக மேல்மட்ட தலைவர்களும், தொண்டர்களும் கடும் கோபத்துடன் இருந்து வந்தனர். \n\nஇந்நிலையில் முன்னாள் அமைச்சர் ராஜேந்திரபாலாஜி மீது பால்வளத்துறையில் நடைபெற்ற ஊழல் தொடர்பாக புகார் கிளம்பி உள்ளதால் அவர் மீது எந்த நேரத்திலும் நடவடிக்கை பாயலாம் என்று எதிர்பார்க்கப்படுகிறது. \n\nஇதுதொடர்பாக தமிழ்நாடு பால் முகவர்கள் சங்கத்தலைவர் வீடியோ ஒன்றை வெளியிட்டுள்ளார். அதில் அவர் கூறியிருப்பதாவது: \n\nதமிழக அரசுக்கு சொந்தமான ஆவின் நிறுவனத்தில் கடந்த அதிமுக ஆட்சியில் ஊழல் கரைபுரண்டு ஓடியது. இதனால் கடந்த 2017-2019 ம் ஆண்டுகளில் ஆவின் நிர்வாக இயக்குநராக இருந்த காமராஜ் மற்றும் பால்வளத் துறை அமைச்சர்  ஆகியோரால் 300 கோடி ரூபாய் அளவுக்கு வருவாய் இழப்பு ஏற்பட்டது.\n\nதனிக்கைத்துறை கூட விசாரணை செய்து ஆவினில் 2019 மற்றும் 2020ம் நிதியாண்டில் 100 கோடி ரூபாய் வரை முறைகேடு நடந்ததாக 108 பக்க அறிக்கை வெளியிட்டுள்ளது. அதில் எந்த அளவுக்கு முறைகேடு நடந்துள்ளது? என்றும் விளக்கப்பட்டுள்ளது.\n\nஇந்த முறைகேடு முன்னாள் அமைச்சர் ராஜேந்திர பாலாஜிக்கு தெரியாமல் நடந்திருக்க வாய்ப்பு இல்லை. இதற்கு ஆவின் நிறுவன பொது மேலாளர்கள் மற்றும் உதவி பொதுமேலாளர்கள் இடைத்தரகர்களாக இருந்துள்ளனர். \n\nமேலும் ஆவின் நிறுவன விதிமுறைகளை மீறி முன்னாள் அமைச்சர் ராஜேந்திர பாலாஜி தனக்கு நெருக்கமான 11 பேருக்கு மொத்த வினியோக உரிமையை தந்ததில் சுமார் 35 கோடி ரூபாய் வருவாய் இழப்பு ஏற்பட்டுள்ளது. \n\n\n\n\nஇதை தடுக்க வேண்டிய ராஜேந்திர பாலாஜியோ தனது லாபத்துக்காக அதிகாரிகளோடு கூட்டு சேர்ந்து கொள்ளை அடித்துள்ளார். எனவே ஆவினில் ஏற்பட்டுள்ள வருவாய் இழப்பு குறித்து முறையான விசாரணை நடத்த வேண்டும். \n\nஆவின் நிறுவனத்தில் தற்போது பணியாற்றும் அதிகாரிகள் அனைவரும் ராஜேந்திர பாலாஜியின் பினாமிகள் என்பதால் அவர்களை பணியிடை நீக்கம் செய்ய வேண்டும். இவ்வாறு வீடியோவில் கூறப்பட்டுள்ளது. \n\n\n\n\nகடந்த அதிமுக ஆட்சியில், &lsquo;மோடி தான் எங்கள் டாடி&rsquo; என்று கூறிக்கொண்டு முன்னாள் அமைச்சர் ராஜேந்திரபாலாஜி கெத்தாக வலம் வந்தார். அதிமுக மூத்த தலைவர்களோ அல்லது முதலமைச்சரோ யாரும் அவருக்கு கடிவாளம் போடாததால் ஒருபடி முன்னேறி திமுக தலைவர் மு.க.ஸ்டாலினை சகட்டு மேனிக்கு பேசி பரபரப்பை ஏற்படுத்தி இருந்தார். \n\nஇந்நிலையில் அவர் எதிர்பார்த்தபடி அதிமுக ஆட்சி அமையவில்லை. மேலும் ஏழை தாயின் மகன் என இணையதள வாசிகளால் வர்ணிக்கப்படும் ராஜேந்திர பாலாஜியின் டாடிக்கும் நாடு முழுவதும் கடுமையான எதிர்ப்பு அலை வீசி வருகிறது. \n\n\n\n\nஇதனால் டாடியின் உதவியை கேட்டு கெஞ்சிக்கொண்டு இருப்பதை விட அதிமுக கூடாரத்துக்கு முழுக்கு போட்டுவிட்டு நிரந்தரமாக பாஜகவுக்கு போய்விட்டால் நிஜத்தில் டாடியின் பிள்ளையாகவே மாற முடியும். \n\nஇதன் மூலம் கண்கொத்தி பாம்பாக காத்திருக்கும் திமுகவின் பழிவாங்கல் நடவடிக்கையில் இருந்து தம்மை தற்காத்து கொள்ள முடியும் என்பது ராஜேந்திரபாலாஜியின் சமீப கால கணக்காக இருந்து வருகிறது. \n\n\n\n\nஇந்நிலையில் காத்திருந்த கண்களுக்கு விருந்தளிக்கும் வகையில் ராஜேந்திர பாலாஜி மீது ஊழல் புகார் அம்பு சரமாரியாக வீசப்பட்டுள்ளதால் அவர் மீது எந்த நேரத்திலும் நடவடிக்கை பாயலாம் என்று எதிர்பார்க்கப்படுகிறது. \n\nஇதனால் அதிமுக ஆட்சியில் கட்டுக்கடங்காமல் ஒய்யாரமாக சுற்றி வந்த முன்னாள் அமைச்சர் ராஜேந்திர பாலாஜி தற்போது கண்டுகொள்ள ஆள் இல்லாமல் சுருண்டு கிடப்பதாகவே அவரது ஆதரவாளர்கள் மத்தியில் பேசப்படுகிறது. \n\n\n<\/div><\/div>","link":"https:\/\/tamil.samayam.com\/latest-news\/chennai-news\/former-minister-rajendra-balaji-is-expected-to-be-prosecuted-for-corruption\/articleshow\/82904144.cms","image":["https:\/\/tamil.samayam.com\/photo\/82904144\/photo-82904144.jpg"],"pubdate":"Mon 24 May 2021, 13:36:29"},{"title":"மனைவியின் உயிரை குடித்த கொரோனா: அருண்ராஜா காமராஜின் நெஞ்சை உருக்கும் போஸ்ட்","text":"<img src=\"https:\/\/tamil.samayam.com\/photo\/82904023\/photo-82904023.jpg\" \/><div class=\"section1\"><div class=\"Normal\">இயக்குநரும், நடிகரும், பாடலாசிரியருமான அருண்ராஜா காமராஜின் மனைவி  கொரோனா பாதிப்பால் உயிரிழந்தார். மனைவி இறந்து ஒரு வாரம் கழித்து அருண்ராஜா தன் ஃபேஸ்புக் பக்கத்தில் உருக்கமான போஸ்ட் போட்டுள்ளார்.\n\nஅந்த போஸ்ட்டில் அவர் கூறியிருப்பதாவது,\n\nஎன் விழிகளின் வழியே \nஅவளின் சுவாசம் நசுக்கி எறிப்பட்டதைக் கண்ட நொடி முதல், நமைச் சுற்றி பரவிக்கிடக்கும் அப்பேராபத்தின் தீவிரம் எனையும் இறுக்கி சுழற்றி இழுத்துக்கொள்ள துடித்தது.. \nஎத்தனை உள்ளங்கள் உதவிகள் அன்புள்ள ஆறுதல்கள் பிரார்த்தனைகள் அலைச்சல்கள் அனைத்தும் ஒன்று சேர்ந்து மீட்டு விட போராடியும் நச்சு அவள் நாசியினுள் புகுந்து சுவாசத்தை உருக்குலைத்து இயக்கத்தை முடக்கி இன்று இன்னும் எத்தனை எத்தனை உயிர்கள் கிடைக்கும் என்று அவளையும் என்னைவிட்டுப் பிரித்துவிட்டு சென்றது.. \n\nநச்சு பாசமறியாது, ஏழ்மையறியாது, அத்யாவசிய அநாவசியங்கள் அறியாது.. இவையெலாம் நமக்கான வாழ்க்கைக்கான அளவீடுகளே அன்றி நச்சுகிருமியின் முன் நாம் அனைவரும் சமமே.. சக மனிதர்களோடு, மனிதத்தோடு வெறுப்பு , வன்மம் , காழ்ப்பு இதை வளர்த்துக் கொள்ள மட்டுமே கற்றுக் கொடுக்கப்பட்டு அதையே ஓர் வாழ்வியலாக்கி வழிந்து ஓடிக்கொண்டிருக்கிறோமோ என்ற சுயபரிசோதனைகளை மேற்கொண்டோமென்றால் இந்த நச்சு நம் பொது எதிரியாகி இந்த போர்க்களம் தன் தீர்வை நோக்கி நகரலாம். \n\nபாதிப்பும் பங்களிப்பும் இங்கு நம்மை மட்டுமே தான் சுழலும்... இங்கு வெற்றி என்பது நம் நண்பர்கள் உறவுகள் மட்டும் காக்கப்படுவது அல்ல.. ஒவ்வொரு உயிரும் தான் நம் அரண்.. இந்த நச்சின் முழு எதிர்வினை நமக்கான ஒருங்கிணைப்பே அன்றி நமக்கான வேறெதுவும் அல்ல.. நாம் இங்கே வாழப் பிறந்தோம் , &ldquo;வாழ்தல் என்றுமே யாரை எதிர்க்க வேண்டும்&rdquo; என்று குறுகிவிடாமல் &ldquo;எதை எதிர்க்க வேண்டும்&rdquo; என்ற ஓர் புரிதலுக்குள் செல்லுமாயின் எவ்வித நச்சும் மனிதத்தையோ மனித ஒற்றுமை மேன்மையையோ எதுவும் செய்துவிட முடியாது என நான் நம்புகிறேன். \n\nவாழ்தல் என்றும் மக்கள் மக்களுக்காக மக்களுடனே மட்டுமே, நாம் ஒற்றுமையின்றி் ஒரு பொது எதிரியை எதிர்கொள்வது என்பது மேலும் மேலும் எதிரியை வலுப்பெற வைக்கும்... நம்மால் மனித உயிர்களை மீட்டு எடுத்து வர முடியாது. நாம் வாழ்வது நமை கொண்டாட துடிக்கும் உள்ளங்களுக்காகவே அன்றி பந்தாடத் துடிக்கும் நச்சுக்களுக்காக அல்ல.. \n\nபல்லாயிரம் பல லட்சம் பறிகொடுத்தும் இந்த எதிரியை நாம் வீழ்த்தவில்லையெனின் இந்தப்போர் நினைவில் கூட எண்ணிப்பார்க்க எதுவுமின்றி அழிவுகளாகவே எஞ்சி நிற்குமோ என்ற ஓர் அச்சம் நமை கொஞ்சமாவது செயல்பட வைத்தால் நாம் இழப்புகளை தவிர்க்கலாமோ!! அந்த அளவிற்கு ஓர் புரிதலை நமக்கு நாம் கொடுத்துக்கொள்ளும் அவசியம் உணர வேண்டுமோ!!!.. எல்லாம் இருந்தும் எதுவுமில்லாதது போல் ஓர் வெறுமையைப் பரிசளித்துவிட்டு கோடுங்கோல் புரிகின்ற ஓர் நச்சு, அதை நாம் பரிகாசமாக்க நினைத்து பலரை பறிகொடுக்கிறோமோ!!! \n\nவீசும் காற்றில் விசம் பரவிவிட்டது.. இன்னும் அதை உள்ளத்தால் ஒன்றுகூடி எதிர்த்து விரட்ட முடியவில்லை எனில், நாம் தனித்தனி தீவுகளானோம் எனில் வெல்லபோவது மீண்டும் நச்சு தான் , வீழப்போவது ஒன்றாய் நின்று எதிர்க்காதவர்களாகிய நாம் தான்.. \n\nநாம் யாரை எதிர்க்க வேண்டும் என்பது மனிதனை மனிதனே எதிரியாக்கி வேடிக்கைப் பார்க்கும் மனநிலை.. இங்கே ஒட்டுமொத்த மனிதகுலத்திற்குமான பொது எதிரி வந்தும் தனித்தீவுகளாகவே வாழ்கிறோமோ என்ற ஓர்அச்சம் ஆட்கொண்டுள்ளது.. \n\nகண்ணில் படாத கடவுள்கள் நல்லது செய்வார்கள் என தீர்க்கமாக நம்பும் நாம் அதே கடவுள்கள் கூட நம் ஒற்றுமையில்லா மனநிலைக் கொண்டு நமை நச்சிடம் இருந்து காப்பாற்ற முடியாது என்பதை அறிந்தவர்களாகத்தானே இருக்கக்கூடும்... \n\nதினசரி வாழ்வு என்றுமே போராட்டமாகத் தான் இங்கே பல கோடி மனிதங்களுக்கு இருந்து கொண்டு வருகிறது.. அப்போது வாழ்வு நம் வரையறுத்துக்கொண்ட அளவீடுகளுக்குள் மட்டுமே சுழன்றது.. ஆனால் இன்று அந்த அளவீடுகள் மாறி ,வாழ்வதே பெரும் சவால் என்று வந்து நின்றும் அதை நாம் பொருட்படுத்தவில்லை எனில் \n\nவீசும் காற்றில் பரவிய நச்சு நம் சுவாசம் விட்டு நீங்க நமையே பலியாக கேட்டுக்கொண்டே இருக்கும்... \nஇன்பம் வேண்டுமானால் அவரவர் மனதிற்கு ஏற்றார் போல் மாறலாம் , இழப்பு அப்படி அல்ல , அனைத்தையும் உலுக்கிவிடும்.\n\nநம் இனத்தை நாமே வேரறத்தோம் என்ற வரலாற்றை அள்ளிப் பூசிக்கொள்ள ,, \nஅறியாமலும் துணிந்துவிட வேண்டாம்.. \n\nநமைசுற்றி பரவிய நச்சுக்காற்று நமை பொசுக்கி எறிவதற்குள் அதை வேரறுக்க குறைந்தபட்சம் நம் சார்ந்தவர்களுக்கு தவிர்க்க வேண்டிய , கட்டாயம் தவிர்க்க வேண்டிய காரண காரியங்களை ஒரு அடுத்த தலைமுறைக்கான புரிதலாய் எடுத்துரைத்து வழிநடத்தி நமை சுற்றி உள்ள கடைசி உயிர்மூச்சு வரை நச்சு பரவாமல் தடுத்தாலே மட்டும் இங்கு நம் கனவுகள் குறிக்கோள்கள் இன்பங்கள் வாழ்தல் மீட்டெடுக்கப்படும்.. \nஅலட்சியங்களே நம் முதல் எதிரி.. சிலரின்இந்த சிறு அலட்சியங்கள் கூட மிகவும் அக்கறையுடன் இந்நிலையைக் கையாளுபவர்களையும் பாதிக்கும்.. நச்சுக்கிருமியின் ஆயுதம் நமது அலட்சியங்களே.. கண்ணுக்குத் தெரிந்த எதிரிகளை பிறகு பார்த்துக் கொள்ள நமக்கு வாழ்நாள் அவகாசம் உள்ளது... கண்ணுக்கு தெரியாத எதிரியை வேரறுங்கள். \n\nபல்லாயிரக்கணக்கானோரின் பிரார்த்தனைகளும் அன்பும் இரங்களும் சகோதரத்துவ வார்த்தைகளும் \nவலிபட்டு நிற்கும் என்னைப்போன்றோரின் வடுவிற்கு ஆறுதலே .. அதற்கு நன்றிக்கடனாய் இந்த நிலை யாரையும் ஆழ்த்தி அந்தரத்தில் விட்டுவிடக்கூடாது இழப்புகள் என்றும் ரணங்களாகிவிடக் கூடாது என்றெண்ணியே என் நன்றிப்பதிவு இது. \n\nநமை சுற்றி உள்ள ஒவ்வோர் உயிரும் சுவாசிக்கும் காற்றில் பரவிய நச்சை முற்றிலுமாக அழிக்க,நாம் தான் அதை பரவ விடாமல் தடுக்க வேண்டும்... \nவரும் வரை தெரியாது இழப்பின் கோரம்... அன்புடன் மன்றாடுகிறேன் ... மிக மிக அத்யாவசியம் எனில் அதனை நோக்கி செல்லலாம் இல்லை எனில் உங்கள் உறவுகளை பாதுகாக்கும் அரணாக நீங்கள் தான் மாற வேண்டும் .. \nநான் தவறவிட்டதை இன்னும் எத்தனயோ லட்சம் பேர்கள் தவறவிட்டதை தயவு கூர்ந்து வேறு யாரும் தவறவிட வேண்டாம்.. \n&ldquo;வெற்றிகளில் அதே போல் நாமும் வெற்றி பெறலாம்&rdquo; என்ற உத்வேகம் இருக்கலாம், அதைக் கொண்டாட உறவுகள் காத்திருப்பார்கள்.. ஆனால் இழப்புகளில் போட்டி போடாதீர்கள். \nஇங்கே அசட்டு தைரியங்களும், அர்த்தமற்ற பயங்களுமே உயிர்வேட்டை ஆடிக்கொண்டு இருக்கிறது.. \nஎன்னை தேற்றிய அத்தனை நல்ல உள்ளங்களுக்கும் \nஎன்னையும் என் துணைவியாரையும் மீட்டு எடுக்கப் போராடிய அத்துனை முன்கள போர்வீரர்களும் என் வாழ்நாள் நன்றிகளை உரித்தாக்குகிறேன். \nநன்றிகள். \nஎனை சுற்றி ஒருவர் கூட நச்சின் கோரத்தில் நசுக்கப்படவில்லை என்பதே இழந்த ஒவ்வோர் இழப்புகளின் ஆன்மா சாந்தியடைவதற்கான வழி. \nமீண்டும் பல கோடி வாழ்நாள் நன்றிகள் என தெரிவித்துள்ளார்.\n\n\n\n\n<\/div><\/div>","link":"https:\/\/tamil.samayam.com\/tamil-cinema\/movie-news\/arunraja-kamarajs-emotional-post-about-wife-sindhuja\/articleshow\/82904023.cms","image":["https:\/\/tamil.samayam.com\/photo\/82904023\/photo-82904023.jpg"],"pubdate":"Mon 24 May 2021, 13:22:51"},{"title":"1 முதல் 12ஆம் வகுப்பு வரை; தமிழக மாணவர்களுக்கு ஹேப்பி நியூஸ்!","text":"<img src=\"https:\/\/tamil.samayam.com\/photo\/82902290\/photo-82902290.jpg\" \/><div class=\"section1\"><div class=\"Normal\">தமிழகத்தில் கடந்த கல்வியாண்டில்  அனைத்தும்  விடுமுறையாகவே கடந்து போய்விட்டன. முதல் அலை சற்றே ஓய்ந்த நிலையில் பள்ளிகள் திறப்பதற்கான ஏற்பாடுகள் செய்யப்பட்டன. முதலில் 10 மற்றும் 12ஆம் வகுப்பிற்கும், அதன்பின்னர் 9 மற்றும் 11ஆம் வகுப்பிற்கும் பள்ளிகள் திறக்கப்பட்டன. ஆனால் இரண்டாவது அலை வேலையை காட்ட ஆரம்பித்ததும் பள்ளிக்கல்வித்துறை உஷாரானது.\n\n12ஆம் வகுப்பை தவிர அனைத்து வகுப்புகளும் வீட்டிலிருந்தே கல்வி கற்க அறிவுறுத்தப்பட்டது. இதற்கிடையில் 11ஆம் வகுப்பு வரை அனைத்து மாணவர்களும் தேர்வின்றி ஆல் பாஸ் என்று தமிழக அரசு அறிவித்தது. பின்னர்  பாதிப்புகள் உச்சம் தொட ஆரம்பித்ததால்  பொதுத்தேர்வு காலவரையின்றி ஒத்திவைக்கப்பட்டு பள்ளிகள் அனைத்தும் மூடப்பட்டன.\n\n\n\nஇந்நிலையில் 2021-22ஆம் கல்வியாண்டிற்கான புத்தகங்கள் அச்சிடும் பணிகளை தமிழ்நாடு  கடந்த ஜனவரி மாதம் தொடங்கியது. தீவிர கொரோனா பாதிப்பிற்கு இடையிலும் புத்தக அச்சடிப்பு பணிகள் நடந்து வந்தன. இந்தப் பணிகள் தற்போது முடிவடைந்துள்ளன. இதுதொடர்பாக பாடநூல் கழக அதிகாரிகள் கூறுகையில், கொரோனா பரவல் சூழலை கருத்தில் கொண்டு உரிய முறையில் திட்டமிட்டு  அச்சிடும் பணிகளை செய்து முடித்துள்ளோம்.\n\n\n\nதனியார் பள்ளிகளுக்கான விற்பனை புத்தகங்களும் தயார் நிலையில் உள்ளன. அரசு மற்றும் அரசு நிதியுதவி பெறும் பள்ளிகளில் ஒன்று முதல் 12ஆம் வகுப்பு வரை மாணவர்களுக்கு இலவசமாக வழங்க 2.8 கோடி புத்தகங்கள் அச்சிடப்பட்டுள்ளன. இவை மாவட்ட கல்வி அலுவலகங்களுக்கு படிப்படியாக அனுப்பப்பட்டு வருகின்றன. தமிழகத்தில் ஊரடங்கு தளர்வுகள் அறிவிக்கப்பட்ட பிறகு,\n\n\n\nபள்ளிகளுக்கு பாடப் புத்தகங்கள் பிரித்து அனுப்பப்படும். தனியார் பள்ளிகளுக்கான புத்தகங்கள் மண்டல வாரியாக உள்ள குடோன்களுக்கு விரைவில் அனுப்பி வைக்கப்படும். பள்ளிகள் திறக்கப்பட்ட உடன் அனைத்து மாணவர்களுக்கும் பாடப் புத்தகங்கள் வழங்க ஏற்பாடு செய்யப்படும் என்று தெரிவித்தனர்.\n\n\n<\/div><\/div>","link":"https:\/\/tamil.samayam.com\/latest-news\/state-news\/tn-school-education-department-finished-printing-of-1-to-12th-std-school-books\/articleshow\/82902290.cms","image":["https:\/\/tamil.samayam.com\/photo\/82902290\/photo-82902290.jpg"],"pubdate":"Mon 24 May 2021, 12:01:01"},{"title":"என் காதலை ஏற்காவிட்டால் தற்கொலை செஞ்சுக்குவேன்: அஜித் 'மகளை' பதற வைத்த ரசிகர்","text":"<img src=\"https:\/\/tamil.samayam.com\/photo\/82899560\/photo-82899560.jpg\" \/><div class=\"section1\"><div class=\"Normal\">கவுதம் மேனன் இயக்கத்தில்  போலீஸ் அதிகாரியாக நடித்த என்னை அறிந்தால் படத்தில் அவருக்கு மகளாக நடித்து தமிழ் ரசிகர்களை கவர்ந்தவர் . அதன் பிறகு சிறுத்தை சிவா இயக்கத்தில் அஜித் நடித்த விஸ்வாசம் படத்தில் மீண்டும் அவருக்கு மகளாக நடித்தார் அனிகா.\n\nசெட்டில் அஜித்தை அப்பா என்று தான் அழைப்பேன் என பேட்டி ஒன்றில் கூறினார். அனிகாவை அஜித் மகளாகவே அவரின் ரசிகர்கள் பார்க்கிறார்கள். அதனால் தல பொண்ணு என்று அவரை செல்லமாக அழைக்கிறார்கள்.\n\nஅனிகா நன்றாக வளர்ந்துவிட்டார். அவர் அவ்வப்போது விதவிதமாக உடை அணிந்து போட்டோஷூட் நடத்தி புகைப்படங்களை சமூக வலைதளங்களில் வெளியிட்டு வருகிறார். அவர் சேலை அணிந்த புகைப்படங்களை பார்த்த ரசிகர்களோ, ஹீரோயினாக நடிக்க அனிகா தயாராகிவிட்டார், இனியும் அவரை சின்னக் குழந்தையாக நடிக்க வைக்க முடியாது என்றார்கள்.\n\nஅனிகா சமூக வலைதளங்களில் ரொம்பவே ஆக்டிவானவர். ரசிகர்கள் கேட்கும் கேள்விகளுக்கு பதில் அளிப்பார். இந்நிலையில் அவர் லைவ் சாட்டில் வந்து ரசிகர்கள் கேட்ட கேள்விகளுக்கு எல்லாம் பொறுமையாக பதில் அளித்தார்.\n\nஅப்பொழுது ரசிகர் ஒருவர் கேட்டதாவது,\n\nஉங்களின் தீவிர ரசிகர் ஒருவர் தன் காதலை சொல்லி, அதை நீங்கள் ஏற்காவிட்டால் தற்கொலை செய்து கொள்வேன் என்று கூறினால் என்ன செய்வீர்கள் என்றார்.\n\nஅதற்கு அனிகா கூறியதாவது, அது எனக்கு நடந்திருக்கிறது. இமெயில் மூலம் அப்படி ஒரு ப்ரொபோஸல் வந்தது. அதை பார்த்து எனக்கு பயமாக இருந்தது. ஆனால் என்ன செய்வது என்று தெரியாமல் அப்படியே விட்டுவிட்டேன் என்றார். \n\nஅனிகா சுமாரான உயரம் தான். இந்நிலையில் அது குறித்து ரசிகர் ஒருவர் கேள்வி எழுப்பினார். அதற்கு அனிகாவோ, நான் உயரம் இல்லை என்பதை ஏற்றுக் கொள்வதை தவிர வேறு வழியில்லை. என் உயரம் 5.2 அடி. அது குறித்து முதலில் வருத்தமாக இருந்தது. ஆனால் குள்ளமாக இருப்பதால் பல நன்மைகளும் இருக்கிறது என்றார். \n\n\n\n\n<\/div><\/div>","link":"https:\/\/tamil.samayam.com\/tamil-cinema\/movie-news\/when-anikha-surendran-got-a-love-proposal-that-scared-her\/articleshow\/82899560.cms","image":["https:\/\/tamil.samayam.com\/photo\/82899560\/photo-82899560.jpg"],"pubdate":"Mon 24 May 2021, 09:26:49"},{"title":"பள்ளி மாணவிகளுக்கு ஆசிரியர் பாலியல் தொல்லை: விசாரணை நடத்த எம்.பி. தயாநிதி மாறன் வலியுறுத்தல்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679327\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_68070621.jpg\" style=\"margin: 10px 0 0 10px; padding: 4px;\" \/><\/a><p>சென்னை பி.எஸ்.பி.பி பள்ளி மாணவிகளுக்கு ஆசிரியர் பாலியல் தொல்லை கொடுத்ததை அறிந்து அதிர்ச்சி அடைந்தேன் என்று திமுக எம்.பி. தயாநிதி மாறன் தெரிவித்துள்ளார். பாலியல் விவகாரம் குறித்து விசாரணை நடத்த வேண்டும். மாணவிகள் பாதுகாப்பை உறுதி செய்ய வேண்டும் என்று தெரிவித்துள்ளார்.<\/p>","link":"http:\/\/www.dinakaran.com\/Latest_Detail.asp?Nid=679327","image":["http:\/\/img.dinakaran.com\/data1\/DNewsimages\/Tamil_News_5_24_2021_68070621.jpg"],"pubdate":"24-5-2021 14:9"},{"title":"வெப்பச்சலனம் காரணமாக கன்னியாகுமரி மாவட்டத்தில் ஓரிரு இடங்களில் இன்று கனமழைக்கு வாய்ப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=679326\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_24_2021_35439700.jpg\" style=\"margin: 10px 0 0 10px; padding: 4px;\" \/><\/a><p>சென்னை: வெப்பச்சலனம் காரணமாக கன்னியாகுமரி மாவட்டத்தில் ஓரிரு இடங்களில் இன்று கனமழைக்கு வாய்ப்பு உள்ளது என்று சென்னை வானிலை மையம் தகவல் தெரிவித்துள்ளது. மேலும், மேற்கு தொடர்ச்சி மலையை ஒட்டிய மாவட்டங்கள், சேலம், தருமபுரி, திருவள்ளூரில் மிதமான மழை பெய்யக்கூடும் என்று தெரிவிக்கப்பட்டுள்ளது. மன்னார் வளைகுடா, தென்மேற்கு வங்கக்கடல், ஆந்திர கடலோர பகுதிகளில் மே 27ம் தேதி வரை பலத்த காற்று வீசும் என்று மீனவர்களுக்கு எச்சரிக்கை விடுக்கப்பட்டுள்ளது.<\/p>","link":"http:\/\/www.dinakaran.com\/Latest_Detail.asp?Nid=679326","image":["http:\/\/img.dinakaran.com\/data1\/DNewsimages\/Tamil_News_5_24_2021_35439700.jpg"],"pubdate":"24-5-2021 14:5"}]