[{"title":"கேரளா: `ஏ.கே.ஜி சென்டரின் எல்.கே.ஜி மாணவி' - விமர்சனங்களுக்கு இளம் மேயர் ஆர்யா ராஜேந்திரன் பதில்","text":"<p>கேரள மாநிலத் தலைநகரான திருவனந்தபுரம் மாநகராட்சி மேயராக, 22 வயதான ஆர்யா ராஜேந்திரன் கடந்த ஆண்டு பொறுப்பேற்றுக்கொண்டார். ஒரு எலெக்ட்ரீசியனின் மகளான ஆர்யா ராஜேந்திரன், கல்லூரியில் படித்துக்கொண்டிருக்கும் நிலையில் சி.பி.எம் சார்பில் கவுன்சிலராகப் போட்டியிட்டு, இப்போது மாநகராட்சி மேயராக இருக்கிறார். அவர் மேயராகப் பொறுப்பேற்ற சமயத்தில் நாடுமுழுவதுமுள்ள அரசியல் தலைவர்கள் வாழ்த்தினார்கள். இந்தநிலையில், கரமன வார்டின் பா.ஜ.க கவுன்சிலர் அஜித், தனது முகநூல் பக்கத்தில் ஏற்கெனவே ஒரு பதிவு போட்டிருந்தார். அதில், \"மாநகராட்சியிலுள்ள ஹிட்டாச் இயந்திரங்களைக் காணவில்லை. மாநகராட்சிக்கு இரண்டு ஹிட்டாச் இயந்திரங்கள் உண்டு. 70 லட்சம் ரூபாய் செலவில் இந்த இரண்டு ஹிட்டாச் இயந்திரங்களும் வாங்கப்பட்டன. கடந்த சில மாதங்களாக அந்த இரண்டு இயந்திரங்களையும் காணவில்லை. இது பற்றி மாநகராட்சியில் விசாரித்தால், ஓர் இடத்தில்கூட திருப்திகரமான பதில் வரவில்லை. யாரிடம் கேட்டாலும் அது அங்கு இருக்கலாம், இங்கு இருக்கலாம் அல்லது எங்காவது இருக்கலாம் எனப் பொறுப்பில்லாமல் பதில் கூறுகிறார்கள்.<\/p><figure><img src=\"https:\/\/gumlet.assettype.com\/vikatan\/2021-06\/c2843113-0532-4744-8166-af68e11d8eaa\/FB_IMG_1624004159900.jpg\" \/><figcaption>ஆர்யா ராஜேந்திரன்<\/figcaption><\/figure><p>எனவே, நாமே விசாரித்துக் கண்டுபிடிக்கலாம் என இறங்கினேன். ஏனென்றால் ஏ.கே.ஜி சென்டரின் (சி.பி.எம் தலைமை அலுவலகம்) எல்.கே.ஜி குழந்தை மேயர் இருக்கையில் அமர்ந்து விளையாடி, இல்லாமல் ஆக்குவதற்கு அல்ல மக்களின் வரியில் வரும் லட்சக்கணக்கான பணம்\" எனக் குறிப்பிட்டிருந்தார்.<\/p><p>இந்தநிலையில், ஆற்றுக்கால் பகவதி அம்மன் கோயில் பொங்காலையின்போது குப்பைகளை அகற்றியதில் முறைகேடு நடந்ததாக எழுந்த புகார் சம்பந்தமாக விவாதிக்க திருவனந்தபுரம் மாநகராட்சி கவுன்சில் கூட்டம் நடந்தது. கொரோனா காலத்தில் குறைவான அளவில் பொங்காலை நடந்த நிலையில், அந்தக் குப்பைகளை அகற்ற 21 டெம்போக்கள் பயன்படுத்தப்பட்டதாக மாநகராட்சி சார்பில் கூறப்படுகிறது. எனவே, இதில் ஊழல் நடந்துள்ளதாக காங்கிரஸ் குற்றம்சாட்டியது. பின்னர் நடந்த ஓட்டெடுப்பில் காங்கிரஸ் கொண்டுவந்த தீர்மானம் தோல்வியடைந்தது.<\/p><figure><img src=\"https:\/\/gumlet.assettype.com\/vikatan\/2021-06\/d02ceb2a-5c82-4af3-9d40-338e299f3ff3\/FB_IMG_1624004224972.jpg\" \/><figcaption>மேயர் ஆர்யா ராஜேந்திரன்<\/figcaption><\/figure><p>இந்தக் கூட்டத்திலும் மேயர் ஆர்யா ராஜேந்திரனுக்கு அனுபவம் இல்லை என்பது போன்ற கருத்துகள் எழுந்தன. இதனால் கோபமான மேயர் ஆர்யா ரஜேந்திரன், கவுன்சிலர்களுக்கு பதிலடி கொடுக்கும்விதமாக வெடித்துக் கிளம்பினர். அவர் பேசும்போது, \"இந்தச் சமூகத்திலுள்ள சிலருக்குத் தவறான எண்ணங்கள் உண்டு. நாங்கள் ஓட்டைப் பிரித்துவிட்டு குதித்தவர்கள் என்ற எண்ணம் உண்டு. நான் இந்த வயதில் மேயர் ஆகியிருக்கிறேன் என்றால் அதன்படி செயல்படவும் தெரியும். பக்குவத்தை அளப்பதற்கு இங்கு யாரும் வர வேண்டாம்\" என்று காட்டமாக பதிலடி கொடுத்தார்.<\/p>","link":"https:\/\/www.vikatan.com\/news\/india\/trivandrum-mayor-arya-rajendran-comment-after-criticism-on-her-age","image":["https:\/\/gumlet.assettype.com\/vikatan\/2021-06\/eec28197-f712-43ba-985d-582f35dbc106\/IMG_20210618_135114.jpg"],"pubdate":"Fri, 18 Jun 2021 09:07:51 +0000"},{"title":"`எதிர்க்கட்சியின் கோரிக்கை ஏற்கப்படுவது ஆரோக்கியமானது!’ - அமைச்சர் கலந்துகொண்ட நிகழ்வில் விஜயபாஸ்கர்","text":"<p>புதுக்கோட்டை மாவட்டத்தில் கொரோனா தொடர்பாக மேற்கொள்ளப்படும் நடவடிக்கைகள் குறித்து  தமிழக சுகாதாரத்துறை அமைச்சர்  மா.சுப்பிரமணியன் ஆய்வு செய்தார். பின்னர் செய்தியாளர்களிடம் பேசியவர், <\/p><p> ``மாவட்டத்தில் 450 என்றிருந்த கொரோனா தொற்று எண்ணிக்கை 69-ஆகக் குறைந்துள்ளது. விரைவில் மாவட்டத்தில் தொற்றில்லாத நிலையை உருவாக்க நடவடிக்கைகள் மேற்கொள்ளப்பட்டுவருகின்றன. பொதுமக்கள் முகக்கவசம் அணிவது, சமூக இடைவெளியைக் கடைப்பிடிப்பது எனச் சரியாகச் செய்துவருகின்றனர்.  தமிழக அளவில் அரசு மேற்கொண்ட துரித நடவடிக்கைகளால் தொற்று பாதிப்பு எண்ணிக்கை வெகுவாகக் குறைந்துள்ளது. 62,000 கொரோனா சிகிச்சைக்கான படுக்கைகள் தற்போது காலியாக உள்ளன.<\/p><figure><img src=\"https:\/\/gumlet.assettype.com\/vikatan\/2021-06\/a94fbb46-19fc-4013-b1e8-598537a8fce5\/IMG_20210617_WA0285__1_.jpg\" \/><figcaption>ஆய்வு<\/figcaption><\/figure><p>70,000 ஆக்சிஜன் வசதியுடன் கூடிய படுக்கைகள் அமைக்கப்பட்டுள்ளன. கோவிட் மூன்றாம் அலை வந்தாலும் அதை எதிர்கொள்ள அரசு தயாராக இருக்கிறது. தமிழகத்தில் மாவட்டம்தோறும் குழந்தைகளுக்கு கொரோனா சிகிச்சை அளிக்கும் வகையில் தனி சிகிச்சைப் பிரிவுகள் அமைக்கப்பட்டுவருகின்றன. குறிப்பாக, புதுக்கோட்டை மருத்துவக் கல்லூரி மருத்துவமனையில் 100 படுக்கைகள் கொண்ட 28 ஆக்சிஜன் படுக்கை வசதிகளுடன்கூடிய குழந்தைகள் சிகிச்சைப் பிரிவு அமைக்கப்பட்டுள்ளது. திருவாரூர், நாகப்பட்டினம், மயிலாடுதுறை, சென்னை உள்ளிட்ட பல்வேறு மாவட்டங்களிலும் இதே போன்ற சிகிச்சைப் பிரிவுகள் தொடங்கப்பட்டுள்ளன.<\/p><p>புதுக்கோட்டை அரசு மருத்துவக் கல்லூரி வளாகத்தில் மத்திய அரசின் அனுமதி கிடைக்கப்பெற்றவுடன், விரைவில் பல் மருத்துவக் கல்லூரி அமைக்கும் பணிகள் தொடங்க நடவடிக்கை மேற்கொள்ளப்படும். அரசு மருத்துவக் கல்லூரி மருத்துவமனைகளில் ஒப்பந்த அடிப்படையிலான தினக்கூலித் தொழிலாளர்கள் நியமனத்தைத் தவிர்த்து, தற்போது புதிதாகத் தேர்வு செய்யப்படவுள்ள மருத்துவர்கள், செவிலியர்கள் உள்ளிட்ட பிற மருத்துவப் பணியாளர்களை சம்பந்தப்பட்ட மருத்துவக் கல்லூரி முதல்வர்களே நியமனம் செய்ய அறிவுறுத்தப்பட்டுள்ளது. தமிழகத்துக்கு மொத்தம் 11.36 கோடி டோஸ் கொரோனா தடுப்பூசி தேவைப்படுகிறது. தற்போது தமிழகத்துக்கு 1.16 கோடி டோஸ் கொரோனா தடுப்பூசி மட்டுமே வழங்கப்பட்டுள்ளது. தொடர்ந்து மத்திய அரசிடம் வலியுறுத்தப்பட்டுவருகிறது.<\/p><figure><img src=\"https:\/\/gumlet.assettype.com\/vikatan\/2021-06\/268d3e76-5001-48cb-a723-e94733254636\/IMG_20210617_WA0297.jpg\" \/><\/figure><p>கொரோனாவால் தாய் அல்லது தந்தை இறந்த ஆதரவற்ற நிலையிலுள்ள குழந்தைகளுக்கு ரூ.5 லட்சமும், தாய், தந்தையரில் யாரேனும் ஒருவர் இறந்தால் ரூ.3 லட்சமும்  வழங்கப்படுகிறது. தனியார் மருத்துவமனைகளில் சிகிச்சை பெற்று வீடு திரும்பியவர்களிடம் கட்டணம் குறித்த தகவல்கள் கேட்டறியப்பட்டுக் கூடுதல் கட்டணம் வசூல் செய்த 40 தனியார் மருத்துவமனைகள் மீது கடும் நடவடிக்கை மேற்கொள்ளப்பட்டு, அந்தக் கூடுதல் கட்டணம் திருப்பி வழங்கப்பட்டுள்ளது\" என்றார். இந்த நிகழ்வில் அமைச்சர்கள் எஸ்.ரகுபதி. சிவ.வீ.மெய்யநாதன், அரசு முதன்மைச் செயலாளர் டாக்டர் ராதாகிருஷ்ணன், திமுக எம்.எல்.ஏ-க்கள் வை.முத்துராஜா, எம்.சின்னதுரை ஆகியோரும் கலந்துகொண்டனர்.<\/p><figure><img src=\"https:\/\/gumlet.assettype.com\/vikatan\/2021-06\/f34ad733-d713-4b60-b919-0494e3e01a1b\/vikatan_2021_04_9680f2f6_d43b_4cc7_b308_e205bccf77bc_60833cc511084.jpg\" \/><figcaption>விஜயபாஸ்கர்<\/figcaption><\/figure><p>சுகாதாரத்துறை அமைச்சர் மா.சுப்பிரமணியன் கலந்துகொண்ட விழாவில் அதிமுக எம்.எல்.ஏ-வும், முன்னாள் சுகாதாரத்துறை அமைச்சருமான சி.விஜயபாஸ்கரும் கலந்துகொண்டார். தொடர்ந்து செய்தியாளர்களிடம் பேசிய விஜயபாஸ்கர், ``கொரோனா தொற்றால் மீண்டவர்களுக்கு மாவட்டம்தோறும் மறுவாழ்வு மையம் அமைக்க வேண்டும் என்று மக்கள் நல்வாழ்வுத்துறை அமைச்சரிடம் கோரிக்கை வைத்தேன். அவரும் கோரிக்கையை ஏற்றுக்கொண்டார். எதிர்க்கட்சியின் கோரிக்கைகள் ஏற்கப்படுவதை ஆரோக்கியமாகக் கருதுகிறேன்\" என்றார்.<\/p>","link":"https:\/\/www.vikatan.com\/government-and-politics\/politics\/former-health-minister-vijayabaskar-statement-in-minister-event","image":["https:\/\/gumlet.assettype.com\/vikatan\/2021-06\/f58def7e-87f3-4a42-892c-5e177862b8ae\/IMG_20210617_WA0301.jpg"],"pubdate":"Fri, 18 Jun 2021 06:46:19 +0000"},{"title":"மதுரை: தனியார் பள்ளிகளின் கட்டணக் கொள்ளை! - அமைச்சரிடம் எஸ்.எஃப்.ஐ புகார்","text":"<p>ஊரடங்கு காலத்தில் தனியார் பள்ளிகள் முழுமையான கல்விக் கட்டணத்தை கட்டச் சொல்லி பெற்றோருக்கு நெருக்கடி கொடுப்பதாக, இந்திய மாணவர் சங்கத்தினர் பள்ளிக்கல்வித்துறை அமைச்சர் அன்பில் மகேஷ் பொய்யாமொழியிடம் புகார் அளித்தார்கள்.<\/p><figure><img src=\"https:\/\/gumlet.assettype.com\/vikatan\/2021-06\/e174c01e-0f42-4555-8cb7-6de7a6a057b2\/IMG_20210617_WA0056.jpg\" \/><figcaption>அமைச்சரிடம் எஸ்.எஃப்.ஐ மனு<\/figcaption><\/figure><p>கலைஞர் நூலகம் அமைக்க இடம் தேர்வு செய்வது உட்பட பல்வேறு நிகழ்ச்சிகளில் கலந்துகொள்ள மதுரை வந்திருந்தார் பள்ளிக்கல்வித்துறை அமைச்சர் அன்பில் மகேஷ் பொய்யாமொழி.<\/p><p>தனியார் பள்ளிகளில் கல்விக் கட்டணம் கட்டாயப்படுத்தி வசூலிப்பது தொடர்பாக நடவடிக்கை எடுக்க வேண்டும் என்று மதுரை மாநகர் - புறநகர் இந்திய மாணவர் சங்க நிர்வாகிகள் அமைச்சரைச் சந்தித்து புகார் மனு அளித்தார்கள்.<\/p><p>மனுவில், \"கொரோனா இரண்டாம் அலையின் தாக்கம் நாடு முழுவதும் பெரும் பாதிப்பை உருவாக்கிக்கொண்டிருக்கும் சூழலில், தமிழகத்தில் இரண்டு மாதமாக ஊரடங்கு அமல்படுத்தப்பட்டு தற்போது குறைந்த அளவு தளர்வுகள் அறிவிக்கப்பட்டுள்ளன.<\/p><figure><img src=\"https:\/\/gumlet.assettype.com\/vikatan\/2021-06\/9308a865-f345-4478-85ba-8eca4c3207b7\/IMG_20210617_220302.jpg\" \/><figcaption>அன்பில் மகேஷ் பொய்யாமொழி<\/figcaption><\/figure><p>மக்களின் இயல்பு வாழ்க்கை இன்னும் திரும்பாத நிலையில், தமிழக அரசாங்கத்தால் அனைத்துப் பள்ளி மாணவர்களும் தேர்ச்சி பெற்றதாக அறிவிக்கப்பட்டுள்ளது .<\/p><p>அனைத்து மாணவர்கள் தேர்ச்சி என்றாலும், தனியார் பள்ளிகளில் மாணவர்களைக் கல்விக் கட்டணம் செலுத்த கட்டாயப்படுத்துகிறார்கள்.<\/p><p>மாணவர்களிடம் 70 சதவிகிதம் கல்விக் கட்டணத்தை மட்டும்  இரண்டு தவணையாக வசூலிக்க வேண்டுமென்று தமிழக அரசு வலியுறுத்தியது.<\/p><p>இந்த உத்தரவை தனியார் பள்ளிகள் கடைப்பிடிக்கவில்லை. கடந்த ஆண்டு கொரோனா காலகட்டத்தில் 50 சதவிகித கல்விக் கட்டணம் தனியார் பள்ளிகளில் செலுத்திய நிலையில், தற்போது மீண்டும் 50 சதவிகிதக் கட்டணத்தையும் செலுத்தினால் மட்டுமே பிள்ளைகளை அடுத்த வகுப்புக்கு மாற்றுவோம் என்று பெற்றோர்களை மிரட்டுகிறார்கள்.<\/p><figure><img src=\"https:\/\/gumlet.assettype.com\/vikatan\/2021-06\/b7b07c4f-3529-461e-baaf-97415d766320\/IMG_20210617_WA0058.jpg\" \/><figcaption>அன்பில் மகேஷ் பொய்யாமொழி<\/figcaption><\/figure><p>அதே போன்று கட்டாயக் கல்வி உரிமைச் சட்டத்தின்படி 25 சதவிகித ஒதுக்கீட்டில் தனியார் பள்ளிகளில் பயின்ற மாணவர்களிடமும் கல்விக் கட்டணம் வசூலிக்கப்படுகிறது.<\/p><p>ஊரடங்கு காலத்தில் கல்விக் கட்டணம் என்ற பெயரில், எவ்வித ரசீதும் கொடுக்காமல் தனியார் பள்ளிகளில் தொடர்ந்து கட்டணக் கொள்ளை நடக்கிறது . <\/p><p>தமிழகத்தில் மெட்ரிக், சி.பி.எஸ்.இ உள்ளிட்ட அனைத்து வகை தனியார் பள்ளிகளுக்கும் கல்விக் கட்டணத்தை நிர்ணயிக்க ஓய்வுபெற்ற நீதிபதி தலைமையில் கமிட்டி  அமைக்கப்பட்டுள்ளது. இந்த கமிட்டியின் அறிவிப்புகள் அப்படியே உள்ளன. <\/p><p>அரசின் உத்தரவுகளைத் தனியார் பள்ளிகள் ஒருபோதும் மதிப்பதில்லை. இந்தநிலையில் மாணவர்களுடைய எதிர்காலத்தைப் பாதுகாக்க சம்பந்தப்பட்ட தனியார் பள்ளிகள் மீது நடவடிக்கை எடுக்க வேண்டும்\"  என்று மனுவில் கூறியிருந்தார்கள்.<\/p>","link":"https:\/\/www.vikatan.com\/social-affairs\/education\/sfi-complaint-to-school-education-minister","image":["https:\/\/gumlet.assettype.com\/vikatan\/2021-06\/097dd07c-da9f-4661-af40-b018e19dae43\/IMG_20210617_220302.jpg"],"pubdate":"Fri, 18 Jun 2021 06:29:49 +0000"},{"title":"முதல்வர் ஸ்டாலினின் திடீர் ஆய்வு: `உதயநிதி வந்ததையே நான் பார்க்கலை’-ரேஷன் கடை ஊழியர் பகிரும் அனுபவம்","text":"<p>தமிழக முதலமைச்சர் மு.க.ஸ்டாலின் சென்னை சேப்பாக்கம்  தொகுதிக்கு உட்பட்ட,  லாயிட் சாலையிலுள்ள ரேஷன் கடையில்  திடீர் ஆய்வு மேற்கொண்டார். அப்போது என்ன நடந்தது? அந்த`திக் திக்’ நிமிடங்களையும், நெகிழ்ச்சி தருணத்தையும் நம்மிடம் பகிர்ந்துகொண்டார், இந்தக் கடையின் ஊழியரான மாரியப்பன். பகிர்ந்துகொண்ட தகவல்கள் சுவாரஸ்யமானவை. அதேசமயம், முதலமைச்சரிடம் இவர் சொல்ல நினைத்த ஒரு விஷயம் நம் மனதைச் சற்று கனமாக்குகிறது. <\/p><p>பொதுவாக, முதலமைச்சர் ஓர் இடத்துக்கு ஆய்வுக்குச் செல்கிறார் என்றால், அங்கு பணியாற்றும் ஊழியர்களுக்கு முன்கூட்டியே தகவல் தெரிவிக்கப்படுமா என்ற கேள்வி பொதுமக்கள் மத்தியில் நிலவுகிறது. சாதாரண அதிகாரிகள் ஆய்வுக்கு வந்தாலே ஊழியர்கள் பதற்றமடைவார்கள்... அதுவும் தமிழ்நாட்டின் முதலமைச்சரே நேரில் ஆய்வுக்கு வந்தால் இவர்களது மனநிலை எப்படியிருக்கும்? லாயிட்ஸ் சாலை ரேஷன் கடை ஊழியரான மாரியப்பனிடம் நம் கேள்விகளை முன்வைத்தோம்.<\/p><figure><img src=\"https:\/\/gumlet.assettype.com\/vikatan\/2021-06\/db93ef42-619c-481f-b4e1-6051b36614a0\/IMG_20210617_193950__1_.jpg\" \/><figcaption>ஸ்டாலின்<\/figcaption><\/figure><p><strong>``முதலமைச்சர் ஆய்வுக்கு வரப்போறாருங்கற தகவல் உங்களுக்கு எப்பதான் தெரியும்?”<\/strong><\/p><p>``காலையில் பதினொன்றரை மணி இருக்கும். முதலமைச்சர் வரப்போறாருங்கற விஷயமே எனக்குத் தெரியாது. எப்பவும் போல, என்னோட வேலையைப் பார்த்துக்கிட்டு இருந்தேன்.  கொரோனா நிவாரணப் பொருள்களை கொடுத்துக்கிட்டு இருந்தேன். அந்த விவரங்களை நோட்டுல எழுதிக்கிட்டு இருக்கும்போது, திடீர்னு முதல்வர், எங்க கடைக்குள்ளார வந்ததும், எனக்கு ஒண்ணுமே புரியலை... அவரைப் பார்த்ததும் எனக்குக் கையும் ஓடலை... காலும் ஓடலை. பதற்றத்தோடு வணக்கம் சொன்னேன்... அவரும் வணக்கம் சொன்னார். என் பக்கத்துல அவர் வந்ததும், எனக்குக் கையெல்லாம் நடுங்க ஆரம்பிச்சிடுச்சு. <\/p><p>’பயப்படாதீங்க... ஏன் பதற்றப்படுறீங்கனு’’ மென்மையாகப் பேசி, என்னை ஆசுவாசப்படுத்திட்டு, ‘’எல்லாப் பொருள்களும் வந்துடுச்சா’னு முதல்வர் கேட்டாங்க. ’’எல்லாப் பொருள்களும் வந்துடுச்சுனு சொல்லி, அந்தப் பொருள்களைக் காட்டினேன். இன்னைக்கு எவ்வளவு பேருக்கு பணமும் பொருளும் கொடுத்திருக்கீங்கனு கேட்டுக்கிட்டே, மேஜையில இருந்த, நோட்டைப் பார்த்தாங்க. அந்த நோட்டை எடுத்துக்காட்டி,  இன்னைக்கு 73 பேருக்கு பணமும் நிவாரணப் பொருள்களும் கொடுத்து கையெழுத்து  வாங்கியிருக்கேன்னு சொல்லிட்டு, மெஷின்ல பதிவு செஞ்ச விவரத்தையும் காட்டினோம். அதுலயும் 73 பேருனு காட்டிச்சு. உடனே முதல்வர் சந்தோஷமாகி, கரெக்டா பண்ணிக்கிட்டு இருக்கீங்க... சந்தோசம், நல்லா செய்ங்கனு சொன்னார்’.<\/p><figure><img src=\"https:\/\/gumlet.assettype.com\/vikatan\/2021-06\/224828b8-1e04-443c-aa6f-0d1c280ee0a1\/IMG_20210618_083856.jpg\" \/><figcaption>மாரியப்பன்<\/figcaption><\/figure><p><strong>``அந்த நேரத்துல உங்கள் கடையில் பொதுமக்கள் எத்தனை பேர் இருந்தாங்க... முதலமைச்சர் கூட எத்தனை பேர் வந்திருந்தாங்க... அவங்க யாரும்  உங்ககிட்ட ஏதாவது கேள்வி கேட்டாங்களா?”<\/strong><\/p><p>’’பொதுமக்கள் பத்து பதினைஞ்சு பேர் இருந்தாங்க. முதலமைச்சரே தன்னோட கையால பணத்தையும் நிவாரணப் பொருள்களையும்  கொடுத்தா நல்லா இருக்கும்னு எனக்கு ஆசை ஆனால் இதை அவர் எப்படி எடுத்துக்குவாரோ, அதிகாரிகள் எதுவும் கோபப்படுவாங்களோனு எனக்கு பயம். ஆனாலும் கூட தைரியத்தை வரவழைச்சுக்கிட்டு, தயக்கத்தோடு அவர்கிட்டே சொன்னேன்.  முதலமைச்சர்ங்கற பந்தா கொஞ்சம்கூட இல்லை. நான் கொடுத்த இரண்டாயிரம் ரூபாய் பணத்தையும், நிவாரணப் பொருள் பையையும் ஒரு பெண்கிட்ட கொடுந்தார். முதல்வர்கூட அதிகாரிகளும் கட்சிக்காரங்க சிலரும் வந்திருந்தாங்க. ஆனால் அவங்க எல்லாம் எதுவும் பேசலை. எந்த ஒரு பரபரப்பும் இல்லை’’<\/p><p><strong>``உதயநிதி ஸ்டாலின் உங்களிடம் என்ன பேசினார்?”<\/strong><\/p><p>``உண்மையைச் சொல்லணும்னா, அவர் வந்ததை நான் கவனிக்கவே இல்லை. அவர் வந்திருக்குற விஷயமே எனக்கு தெரியாது. பதற்றத்துல எனக்கு எதுவுமே தெரியலை. அவரும் அமைதியா இருந்துட்டாரு. டி.வி-யிலயும் பேப்பர்லயும் பார்த்தப்பதான் அவர் வந்த விஷயமே எனக்குத் தெரியும். இது சேப்பாக்கம் தொகுதி. எம்.எல்.ஏ-ங்கற முறையில அவரும் வந்திருக்காருங்கற விஷயமே பிறகுதான் தெரிஞ்சுது.”<\/p><p><strong>``முதலமைச்சரிடம் நீங்க எதுவும் சொல்ல ஆசைப்பட்டீங்களா?”<\/strong><\/p><p>``ஆமாம். நான் சில வார்த்தைகள் பேச நினைச்சேன். ஆனால் அப்போதைக்கு வார்த்தைங்க எதுவும் வரலை. ஒருவேளை நான் சொல்ல நினைச்சதைச் சொல்லியிருந்தால், என்னோட வேதனைக்கு தீர்வு கிடைச்சிருக்க வாய்ப்பிருக்கு. முதல்வர் அய்யாவோட சொந்த மாவட்டமான திருவாரூர்தான் எனக்கும் சொந்த ஊர்.  அங்கவுள்ள நீடாமங்கலத்துலதான் என்னோட வீடு இருக்கு. நான் சென்னைக்கு டிரானஸ்ஃபராகி வந்து, பத்து வருசம் ஆச்சு. சில வருசத்துக்கு முன்னாடி எனக்கு ஆக்சிடென்ட்  ஆகிடுச்சு. எப்படியோ மீண்டு வந்து, தொடர்ந்து சென்னையிலயே வேலை பார்த்துக்கிட்டு இருக்கேன். எனக்கு ஒரு பொண்ணு, ஒரு பையன். பொண்ணை க்கல்யாணம் பண்ணிக்கொடுத்துட்டேன். பையன் தனிக்குடித்தனம் போயிட்டான். என் மனைவிக்குக் குடல்ல கட்டி வந்துடுச்சு. ஆபரேஷன் பண்ணினோம். அதுக்குப் பிறகு கல்லீரல்லயும் கட்டி இருக்குறது தெரிஞ்சுது. அதையும் ஆபரஷன் பண்ணினோம். <\/p><p>Also Read: <a href=\"https:\/\/www.vikatan.com\/government-and-politics\/policies\/today-happenings-and-highlights-170621\">ஸ்டாலின்- மோடி சந்திப்பு | நடிகை ரோகிணியின் புகார்| சசிகலாவுக்கு எதிரான தீர்மானம்| #Quicklook <\/a><\/p><p>இதனால் என் மனைவி ரணத்தை அனுபவச்சிக்கிட்டு இருக்காங்க. இந்தச் சமயத்துலகூட நான், அவங்க கூட இருக்க முடியலையேனு நினைச்சா ரொம்ப வேதனையா இருக்கு. வாரா வாரம் ஞாயிற்றுக்கிழமை சொந்த ஊருக்குப் போயி, மாத்திரை மருந்தெல்லாம் வாங்கிக் கொடுத்துட்டு, உடனே சென்னைக்கு வந்துடுவேன். எனக்கு திருவாரூருக்கு டிரான்ஸ்ஃபர் கிடைச்சா, ரொம்ப உதவியாக இருக்கும். இதை நான் முதலமைச்சர் அய்யாகிட்ட சொல்லியிருந்தால், என்னோட வேதனைக்கு விடிவு பொறந்திருக்கும். நல்ல வாய்ப்பு கிடைச்சும்கூட, அதை விட்டுட்டோமேனு மனசு கிடந்து போராடுது. எங்களோட ரேஷன் கடைக்கு ஆய்வுக்கு வந்த முதலமைச்சர் அய்யாவோட நான் இருக்குற போட்டோவை பத்திரிக்கையில பார்த்துட்டு, திருவாரூர்ல உள்ள என்னோட சொந்தக்காரங்க, நண்பர்கள் எல்லாம் ஆச்சர்யமா விசாரிச்சாங்க.  நான் என்னோட வேலையில ரொம்ப சரியா இருந்ததை, முதல்வர் அய்யாவே பாராட்டிட்டுப் போயிட்டார். இதுவே  எனக்கு சந்தோசம்தான்’’ என நெகிழ்ச்சியோடு தெரிவித்தார் மாரியப்பன்.<\/p>","link":"https:\/\/www.vikatan.com\/government-and-politics\/news\/ration-shop-employee-shares-his-experience-with-cm-stalin-during-his-inspection","image":["https:\/\/gumlet.assettype.com\/vikatan\/2021-06\/2ec14754-b146-43ef-a913-92997f145d1e\/IMG_20210617_193950__1_.jpg"],"pubdate":"Fri, 18 Jun 2021 06:04:42 +0000"},{"title":"வைகை நதிக்கரை ஆலயங்கள் - 22: சந்தோஷி மாதா, சித்திரகுப்தர், அரவான் அருளும் திரௌபதி அம்மன் கோயில்!","text":"<blockquote>மதுரை மண்ணில் எங்கு தொட்டாலும் அது சிலப்பதிகாரக் கதையோடு பிணைக்கப்பட்டிருக்கும். அதிலும் எளியமக்கள் அவைசார்ந்த நம்பிக்கைகளைத் தம் வாழ்வியலோடும் வழிபாட்டோடும் இணைத்திருப்பார்கள். அப்படி மதுரை மக்களின் வழிபாட்டில் திரௌபதியும் பஞ்சபாண்டபவர்களும் அரவானும் இணைந்தது குறித்த நாட்டுப்புறக் குறிப்பு ஒன்று காணப்படுகிறது.<\/blockquote><p>கோவலன் பாண்டிய மன்னனால் கொலை செய்யப்பட்டபோது கண்ணகி மதுரையைத் தீக்கிரையாக்கினாள். மதுரை முற்றிலும் அழிந்தது. அதன்பின் மதுரை மீண்டு எழுந்தபோது எங்கே மீண்டும் மதுரைக்கு ஏதேனும் கெடுதல் நேருமோ என்று அஞ்சினர் மக்கள். அவ்வாறு தீவினை ஏதும் நிகழாதிருக்க வேண்டும் என்று பார்வதி பரமேஸ்வரனை வேண்டினர். அப்போது அவர்களின் வேண்டுதலுக்கு இரங்கிய பார்வதி தேவி, அசரீரியாகப் பதில் சொன்னாள்.<\/p><figure><img src=\"https:\/\/gumlet.assettype.com\/vikatan\/2021-06\/e7e33df9-bc82-4bf5-a61f-4b44025d17fc\/WhatsApp_Image_2021_06_17_at_12_49_56__1_.jpeg\" \/><figcaption>தர்மராஜன் சந்நிதி<\/figcaption><\/figure><p>பஞ்சபாண்டவர்களின் தேவியான திரௌபதி ஆதி சக்தியின் அம்சமாகவும் பஞ்சபூதங்ளையும் அடக்கியாளும் சக்தி கொண்டவளாகவும் விளங்குபவள். அப்படிப்பட்ட திரௌபதி அம்மனை மதுரையைல் பிரதிஷ்டை செய்துவழிபாடு செய்தால் தீவினை பயமின்றி வாழலாம் என்று வாக்குரைத்தாள் தேவி. இதைக் கேட்ட மக்கள் பக்தியோடு திரௌபதியினை வழிபாடு செய்யத் தொடங்கினர் என்கிறது அந்த நாட்டுப்புறக் குறிப்பு. அப்படி மதுரை மக்களின் வழிபாட்டில் கலந்த திரௌபதி வழிபாட்டின் அடையாளமாகத் திகழ்கிறது மதுரை தெற்கு மாரட் வீதியில் இருக்கும் திரௌபதி அம்மன் கோயில்.<\/p><blockquote>திரௌபதி வழிபாடு, வட மாவட்டங்களில் மிகுந்திருப்பதைப் போலத் தென்மாவட்டங்களில் இல்லை. அங்கொன்றும் இங்கொன்றுமாக இருக்கும் திரௌபதி அம்மன் ஆலயங்களில் மதுரையில் இருக்கும் இந்தக் குறிப்பிட்ட ஆலயம் மிக முக்கியமானதாகக் கருதப்படுகிறது.<\/blockquote><p>இந்தக் கோயில் கிபி 1884-ம் ஆண்டு வாலா.பா. ராம கிருஷ்ண பாகவதர் என்பவரால் கட்டப்பட்டது. ஆரம்பத்தில் அத்தி மரத்தில் அம்பாளைச் செய்து பிரதிஷ்டை செய்து வழிபட்டு வந்தவர்கள் பிற்காலத்தில் சிலா விக்ரகமாக மாற்றினர் என்கிறார்கள். இந்த ஆலயத்தில் இரண்டு கருவறைகள் உள்ளன. ஒன்று அன்னை திரௌபதிக்கு மற்றொன்று தர்மராஜனுக்கு. இரண்டு அடி உயரத்தில் நின்றகோலத்தில் திரௌபதி அம்பாள் கருணையே வடிவாகக் காட்சிகொடுக்கிறாள். அன்னையின் பெரிய திருவிழிகள் காண்பவரின் குணத்துக்கு ஏற்பக் காட்சி கொடுக்குமாம். கருணை வேண்டுபவர்களுக்குக் கருணையும் வீரம் வேண்டுபவர்களுக்கு வீரமும் அருளுமாம் விழிப்பார்வை. அன்னையின் திருமுன் நின்றாலே கவலைகள் எல்லாம் பறந்தோடிவிடும் என்கிறார்கள் பக்தர்கள். இங்கு அம்பிகைக்கு வெள்ளிக்கிழமை ராகு காலத்தில் அரளி மலர்கள் சாத்தி வழிபடுவதன் மூலம் வேண்டும் வரம் பெறலாம் என்பது நம்பிக்கை. மற்றொரு கருவறையில் தர்மராஜன் நின்றகோலத்தில் காட்சி கொடுக்கிறார்.<\/p><figure><img src=\"https:\/\/gumlet.assettype.com\/vikatan\/2021-06\/595ca1f1-c7a7-401c-8341-d9aa44b28f35\/WhatsApp_Image_2021_06_17_at_12_49_56.jpeg\" \/><figcaption>விநாயகர் - சந்தோஷி மாதா <\/figcaption><\/figure><p>கருவறையை அடுத்த அர்த்த மண்டபத்தில் பஞ்சமூர்த்திகள் சந்நிதியும் காளியம்மன், கமல கன்னி அம்மன் சந்நிதியும் உள்ளன. இந்த ஆலயத்தின் சிறப்புகளில் ஒன்று சந்தோஷி மாதா சந்நிதி. சந்தோஷி மாதா விநாயகப்பெருமானின் மகளாகக் கருதப்படுபவர். வேண்டும் வரம் தரும் சந்தோஷி மாதா வழிபாடு வட நாட்டில் மிகவும் பிரபலம். தமிழ் நாட்டில் ஒரு சில கோயில்களில் மட்டும் இருக்கும் சந்தோஷி மாதா சந்நிதி இந்த ஆலயத்தில் உள்ளது. விநாயகப்பெருமானோடு சந்தோஷி மாதா இருக்கும் சந்ந்தி இங்கு குடியிருக்கும் வட மாநில பக்தர்களால் போற்றி வணங்கும் சந்நிதியாக இருக்கிறது.<\/p><blockquote>சந்தோஷி மாதாவுக்கு வெள்ளிக்கிழமைகளில் விரதம் இருந்து வழிபடுகிறார்கள் பக்தர்கள். வெள்ளிக்கிழமை உணவில் புளி சேர்க்காமல் இருந்து சந்தோஷி மாதாவுக்கான துதிப்பாடல்களைப் பாடி வழிபாடுகள் செய்கிறார்கள் பக்தர்கள். இவ்வாறு வழிபாடுகள் செய்வதன் மூலம் செல்வ வளமும் இளம் வயதினருக்குத் திருமண வரமும் கிடைக்கும் என்பது நம்பிக்கை.<\/blockquote><p>கோயிலின் மகா மண்டபத்தின் தூண்கள் எட்டு பட்டை, சதுரம், தரங்க போதிகை மற்றும் செவ்வகம், எட்டு பட்டை, செவ்வகம் தரங்கப் போதிகைகளுடன் கூடிய 25 எளிமையான தூண்களுடன்  காணப்படுகின்றன. இந்த மகாமண்டபத்தில்  உபதேச கிருஷ்ணன், முத்தாலு ராவுத்தர் சுவாமி, ஸ்ரீ சத்திய நாராயணன், ஸ்ரீ சுப்பிரமணியர், பஞ்சலோக சித்திரகுப்தர்,  குரு பகவான், சனி பகவான் ஆகியோருக்குச் சந்நிதிகள் உள்ளன. இங்குள்ள சனிபகவான் சந்நிதியில் சனிப்பெயர்ச்சியை ஒட்டிச் சிறப்பு வழிபாடுகள் நடைபெறுகின்றன. புதிதாக ஆஞ்சநேயர் சந்நிதியும் இங்கே அமைந்துள்ளது. சித்திர குப்தருக்குச் சந்நிதி இருக்கும் ஒருசில தென் மாவட்டக் கோயில்களில் இதுவும் ஒன்று. இங்குள்ள சித்திர குப்தரை வணங்கி வேண்டிக்கொண்டால் உடல் நலனில் ஏற்பட்டிருக்கும் குறைபாடுகள் நீங்கும் என்பது நம்பிக்கை. வியாழக்கிழமைகளில் குருபகவானையும் வெள்ளிகிழமைகளில் சந்தோஷி மாதாவையும் சனிக்கிழமைகளில் சனிபகவானையும் வணங்க இந்தப் பகுதி மக்கள் அதிக அளவில் வருவர்.<\/p><h3>திரௌபதி அம்மன் திருக்கோயில் தரிசனம்: ஆல்பம்<\/h3><figure><img src=\"https:\/\/gumlet.assettype.com\/vikatan\/2021-06\/a0b98cf0-1a62-456a-96e0-1c1f0b88c0c2\/WhatsApp_Image_2021_06_17_at_12_49_32.jpeg\" \/><figcaption>திரௌபதி அம்மன்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/52ba6d98-a4f3-4823-8f80-08255b5d0f23\/WhatsApp_Image_2021_06_17_at_12_49_33__1_.jpeg\" \/><figcaption>திரௌபதி அம்மன்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/43134968-4e33-4dc8-b5d3-3612aa567eff\/WhatsApp_Image_2021_06_17_at_12_49_33.jpeg\" \/><figcaption>திரௌபதி அம்மன்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/285d27f4-2b49-45ba-94bb-6f76d926182c\/WhatsApp_Image_2021_06_17_at_12_49_34__1_.jpeg\" \/><figcaption>கோயில் அர்ச்சகர் தனஞ்செயன்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/486bc7ae-ad12-4f1c-8bf4-37c7b3d92463\/WhatsApp_Image_2021_06_17_at_12_49_34.jpeg\" \/><figcaption>திரௌபதி அம்மன்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/d8b62364-8e8f-44ec-bcf9-c9e388523db1\/WhatsApp_Image_2021_06_17_at_12_49_52__1_.jpeg\" \/><figcaption>சனிபகவான்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/1dd502f5-5304-4a39-92b0-ce5220f1fabe\/WhatsApp_Image_2021_06_17_at_12_49_52.jpeg\" \/><figcaption>அகோர வீரபத்திரர்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/32aa58c3-fad8-46da-955f-44aa7dfa5af4\/WhatsApp_Image_2021_06_17_at_12_49_53__1_.jpeg\" \/><figcaption>குருபகவான்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/50f82ebe-cf32-41c6-adb3-42e46c80ddd1\/WhatsApp_Image_2021_06_17_at_12_49_53__2_.jpeg\" \/><figcaption>உபதேச கிருஷ்ணன்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/86989a40-bbf3-41f9-8f15-4855976ad32b\/WhatsApp_Image_2021_06_17_at_12_49_53.jpeg\" \/><figcaption>சித்திர குப்தர்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/9036c6b9-041b-4efd-b425-be8723555913\/WhatsApp_Image_2021_06_17_at_12_49_54__1_.jpeg\" \/><figcaption>முருகப்பெருமான்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/7dfeffd9-dd4a-4841-bb19-0e3e2cfe0992\/WhatsApp_Image_2021_06_17_at_12_49_54__2_.jpeg\" \/><figcaption>ஆஞ்சநேயர்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/41db311f-575e-483b-9ad2-6c0addc75b64\/WhatsApp_Image_2021_06_17_at_12_49_54.jpeg\" \/><figcaption>சத்தியநாராயணர்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/73999482-9d5a-4ac4-a2ab-eef084ecbb09\/WhatsApp_Image_2021_06_17_at_12_49_55__1_.jpeg\" \/><figcaption>பத்திரகாளி<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/2a769fa0-40fb-43c5-b251-7b9b8909bf46\/WhatsApp_Image_2021_06_17_at_12_49_55__2_.jpeg\" \/><figcaption>கமலக் கன்னி அம்மன்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/af6e0a09-d01b-442a-bfda-a8c1b6b487c9\/WhatsApp_Image_2021_06_17_at_12_49_55.jpeg\" \/><figcaption>வாலா.பா. ராமகிருஷ்ண பாகவதர்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/2599aadd-902d-49f1-8113-a282f398354f\/WhatsApp_Image_2021_06_17_at_12_49_56__1_.jpeg\" \/><figcaption>தர்மராஜன்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/f69f1108-e073-4734-8dd0-71b2e281cc10\/WhatsApp_Image_2021_06_17_at_12_49_56__2_.jpeg\" \/><figcaption>ஸ்ரீநல்லமுடி அரவான்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/2abad40b-1f71-41f7-86be-5dbeff5bd446\/WhatsApp_Image_2021_06_17_at_12_49_56.jpeg\" \/><figcaption>சந்தோஷி மாதா விநாயகர்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/cafeedf4-3c48-46c9-9afc-29d88127f8cf\/WhatsApp_Image_2021_06_17_at_12_49_57__1_.jpeg\" \/><figcaption>கோயில் மண்டபம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/2ef7b7c4-c954-4b56-823e-3f19d2eabe51\/WhatsApp_Image_2021_06_17_at_12_49_57.jpeg\" \/><figcaption>திரௌபதி அம்மன் கோயில்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/dff41274-2e2a-4dc2-82be-32cb65c5d797\/WhatsApp_Image_2021_06_17_at_12_49_58.jpeg\" \/><figcaption>கோயில் மண்டபம்<\/figcaption><\/figure><p>இந்த ஆலயத்தின் மற்றுமொரு சிறப்பு அரவான் சந்நிதி. இங்கு அரவான் ஸ்ரீநல்லமுடி அரவானாகக் காட்சி கொடுக்கிறார். ஐந்தடி உயரம் கொண்ட முகம் மட்டுமேயான சுதைச் சிற்பமாகத் திகழ்கிறார். சித்திரா பௌர்ணமியை ஒட்டி அரவான் சந்நிதியில்சிறப்பு வழிபாடுகள் நடைபெறும். இந்தக் கோயிலைக் கட்டிய ஸ்தாபகர் வாலா.பா. ராமகிருஷ்ண பாகவதருக்கும் இங்கு தனிச் சந்நிதி உள்ளது. கோயிலுக்கு வெளியே மகா முனீஸ்வரர் மற்றும் சூலக்கல் இரண்டுக்கும் தனிச் சன்னிதி அமைக்கப்பட்டுள்ளது. <\/p><p>இந்த ஆலயத்தில் மாதம் தோறும் பௌர்ணமி அன்று விசேஷ பூஜைகள் நடைபெறுவது வழக்கம். வைகாசி மாதம் 16 நாள் பிரம்மோற்சவ விழாவும் இங்கு கோலாகலமாக நடைபெறும். <\/p><blockquote>மதுரை அனைத்து மரபுகளையும் பண்பாடுகளையும் வழிபாடுகளையும் கொண்டாடும் ஊர். அதற்கு எடுத்துக்காட்டுதான் இந்த திரௌபதி அம்மன் ஆலயம். வைகை நதிக்கரை ஆலயங்களில் நாம் தரிசிக்க வேண்டிய ஒரு முக்கியமான ஆலயமாக நூற்றாண்டைக் கடந்த இந்த திரௌபதி அம்மன் ஆலயமும் விளங்குகிறது.<\/blockquote>","link":"https:\/\/www.vikatan.com\/spiritual\/temples\/madurai-temples-the-glory-and-history-of-draupathi-amman-temple","image":["https:\/\/gumlet.assettype.com\/vikatan\/2021-06\/3e4738b2-c8f9-4a46-83ad-ac7a622ee551\/WhatsApp_Image_2021_06_17_at_12_49_34.jpeg"],"pubdate":"Fri, 18 Jun 2021 03:30:00 +0000"},{"title":"மதுரை: `யாரையும் டார்ச்சர் பண்ணாதீங்க!’ - கந்துவட்டிக் கொடுமையைச் சொல்லும் மரண வாக்குமூலம்","text":"<p>‘‘நான் கடனில் சிக்கிட்டேன். வக்கீல் செல்வகுமார்கிட்ட அஞ்சு லட்சம் கடன் வாங்கி, ஆறு லட்சம் வரை வட்டி கட்டியிருக்கேன். ஆனா, இன்னும் அதிக வட்டி கேட்டு டார்ச்சர் செய்றாங்க. ரொம்ப அசிங்கமாப் பேசுறாங்க. வெத்துப் பத்திரத்துல கையெழுத்து போட்டு கொடுத்திருக்கேன். என்னோட, என் மனைவியோட செக் லீஃப் கொடுத்திருக்கேன். அவங்க ரொம்ப மோசமா நடந்துக்கிறாங்க. நான் சாகறதுக்கு அவங்களே காரணம்.<\/p><figure><img src=\"https:\/\/gumlet.assettype.com\/vikatan\/2021-06\/8b68af5b-0615-44f7-a218-7441f040dfc9\/IMG_20210617_202214.jpg\" \/><figcaption>முகமது அலி<\/figcaption><\/figure><p>செல்வகுமார் மட்டுமல்ல... ஜெயந்திரசிங், காமாட்சி, மாரிமுத்து இவங்களும் அதிகம் டார்ச்சர் செஞ்சாங்க. இந்த ஜெயந்திரசிங் பத்து வட்டி, பனிரண்டு வட்டி வாங்குவார். கடனைத் திருப்பித் தரலைன்னு சுப்பிரமணியபுரம் போலீஸ் ஸ்டேஷன்ல என் மீது புகார் கொடுத்தார். நான் கடன் வாங்கி மாத்தி மாத்தி வட்டி கட்டியே சரியாப்போச்சு. என்னால ஒண்ணும் பண்ண முடியலை. என்னை ரொம்ப அசிங்கமா, கேவலமாப் பேசுறாங்க. என்னால முடியலை. பச்சைப் பிள்ளைகளை விட்டுட்டு தற்கொலை செஞ்சுக்கப்போறேன். என் மனைவியையும் மத்தவங்களையும் டார்ச்சர் பண்ண வேணாம்’’ - மரண வாக்குமூலம் என்று கூறி, வீடியோவில் பேசும்போதே முகமது அலி கதறி அழுகிறார். பார்ப்பவர்களுக்கு நெஞ்சம் பதறுகிறது.<\/p><p>தான் இந்த முடிவுக்கு வருவதற்கான காரணத்தை வீடியோவில் முழுமையாகப் பேசிவிட்டு, தூக்கிட்டுத் தற்கொலை செய்துகொண்ட முகமதுஅலி, கந்துவட்டிக் கொடுமைக்கு சமீபத்திய உதாரணமாகியிருக்கிறார். அந்த அளவுக்கு ஊரடங்கிலும் அடங்காமல் கந்துவட்டிக் கும்பலின் அட்டகாசம் மதுரையில் நாளுக்கு நாள் அதிகரித்துவருகிறது.<\/p><figure><img src=\"https:\/\/gumlet.assettype.com\/vikatan\/2021-06\/a9969e9a-492e-490e-8a5e-f0af0893142c\/IMG_20210616_WA0032.jpg\" \/><figcaption>மாரிமுத்து<\/figcaption><\/figure><p>மதுரையின் மையப்பகுதியான மகபூப்பாளையம் அன்சாரி நகர் 7-வது தெருவில் வசித்துவந்தவர், 37 வயதாகும் முகமது அலி. மனைவி பாத்திமா, இரண்டு குழந்தைகளுடன் இட்லி மாவு வியாபாரம் செய்துவந்த நிலையில், ஜூன் 14-ம் தேதி இரவு அவர் தற்கொலை செய்துகொண்டது அந்தப் பகுதி மக்களை அதிர்ச்சியடைய வைத்துள்ளது. சாவதற்கு முன் அவர் பேசிய வீடியோதான் அனைவரையும் கலங்கவைத்துள்ளது. முகமது அலியின் மனைவி பாத்திமாவின் புகாரின் அடிப்படையில் கந்துவட்டிக்காரர்கள் செல்வகுமார், ஜெயந்திரசிங், காமாட்சி, மாரிமுத்து ஆகியோரை காவல்துறை கைதுசெய்துள்ளது.<br \/><\/p><p>முகமது அலியின் குடும்பத்தினர், வீட்டில் கவலையுடன் இருகிறார்கள். அழுது அழுது துவண்ட நிலையில் இருக்கும் மனைவி பாத்திமா பேசும் மனநிலையில் இல்லை. தன் அடையாளங்கள் தவிர்த்து நம்மிடம் பேசிய முகமது அலியின் சகோதரி,  ``ஆரம்பத்தில் முகமது அலி மொபைல் கடை வெச்சிருந்தாப்ல. ரெண்டு வருசமாத்தான் வீட்டுக்குப் பக்கத்துல சின்னதா ஹோட்டல் ஆரம்பிச்சார். கடையைப் பெருசாக்கணும்னு செல்வகுமார்கிட்டே வட்டிக்குக் கடன் வாங்கியிருக்காரு. எதைப் பத்தியும் யோசிக்காம மோசமான ஆளுங்ககிட்டே வாங்கியிருக்காப்ல.<\/p><figure><img src=\"https:\/\/gumlet.assettype.com\/vikatan\/2021-06\/2685ccdf-8148-4c6e-93f9-b444d5c5df05\/IMG_20210616_WA0035.jpg\" \/><figcaption>செல்வகுமார்<\/figcaption><\/figure><p>எங்களுக்கு இதெல்லாம் தெரியாது. ஆரம்பத்துல சரியா வட்டி கொடுத்துட்டு வந்திருக்காப்ல. ஊரடங்கால வியாபாரம் இல்லாததால, கடந்த நாலு மாசமா வட்டி கொடுக்க முடியலை. அதனால வட்டிக்காரங்க டார்ச்சர் செய்ய, அந்த வட்டியைக் கட்ட ஜெயந்திரசிங், காமாட்சி, மாரிமுத்து ஆகியோர்கிட்ட வட்டிக்கு வாங்கியிருக்காரு. இப்படியே அங்கே வாங்கி, இங்கே வாங்கி வட்டி கட்டிட்டு வந்திருக்காப்ல. இதனால தொழில் செய்யப் பணம் இல்லாம ஹோட்டலை மூடிட்டாரு.<\/p><p>அப்புறம் வீட்டுலயே இட்லி மாவு அரைச்சு மனைவியோட சேர்ந்து வியாபாரம் செஞ்சாப்ல. ஒரு நாளைக்கு ஐநூறு ரூபாய்க்கு ஓடும். அதுல வர்ற பணத்தையும் சேர்த்து வட்டி கட்டிட்டு, ரெண்டு குழந்தைங்களோட நல்ல சாப்பாடு இல்லாம ரேஷன் அரிசியைவெச்சு குடும்பம் நடத்திட்டு இருந்தாங்க.<\/p><p>என்னதான் கஷ்டப்பட்டாலும் தொடர்ந்து வட்டி கட்டணுமே... அவங்க இரக்கப்பட மாட்டாங்களே... கந்து வட்டிக்காரங்க நாலு பேரும் வீட்டுக்கே வந்து அசிங்கமாப் பேச ஆரம்பிச்சுருக்காங்க. தற்கொலை பண்ணிக்கிறதுக்கு முதல் நாள், மகள் பிறந்த நாளைக்கு ஒரு துணியாவது எடுப்போம்னு மகளை கடைத்தெருவுக்குக் கூட்டிட்டுப் போகும்போது,<\/p><figure><img src=\"https:\/\/gumlet.assettype.com\/vikatan\/2021-06\/d62ece68-f80a-4377-9f23-0ae15fec50b4\/IMG_20210616_WA0034.jpg\" \/><figcaption>காமாட்சி<\/figcaption><\/figure><p>அங்கே நின்னுக்கிட்டிருந்த வட்டிக்காரர் மாரிமுத்து, ‘வாங்குன கடனுக்கு ஒழுங்கா வட்டி கொடுக்க முடியலை. நீயெல்லாம் ஏண்டா உயிரோட வாழுற?’னு கேட்டது அவனை ரொம்பவும் பாதிச்சிருக்கு. (அருகில் நின்றுகொண்டிருந்த முகமது அலியின் மகள், அன்று நடந்ததை பயத்துடன் நம்மிடம் சொல்கிறார்.) <\/p><p>பெரிய ஆளுங்ககிட்டே சொல்லிப் பிரச்னையைச் சரிபண்ணலாம்னு சொன்னதுக்கு, ‘அது நியாயமில்லை. யாரையும் ஏமாத்த விரும்பலை. வாங்கின கடனை நான் திருப்பி அடைச்சுடுவேன். ஆனா, அதிக வட்டி கேட்டு டார்ச்சர் பண்றதைதைத்தான் தாங்க முடியலை’னு சொல்வான். வட்டிக்காரங்க சில நேரம் அவங்களுக்குத் தெரிஞ்ச பெண்களை வீட்டுக்கு அனுப்பி அசிங்க அசிங்கமா திட்டவெப்பாங்க. இதெல்லாம் ரொம்பக் கொடுமையா இருக்கும். நண்பர்கள்கிட்ட கடன் வாங்கி கடனை அடைச்ச பிறகும், பத்திரத்தைக் கொடுக்காம இன்னும் அதிகமா பணம் கேட்டு டார்ச்சர் பண்ணியிருக்காங்க.<\/p><figure><img src=\"https:\/\/gumlet.assettype.com\/vikatan\/2021-06\/20f36476-248d-4215-9bde-4ae56d5c77fb\/IMG_20210616_WA0033.jpg\" \/><figcaption>ஜெயந்திர சிங்<\/figcaption><\/figure><p>அன்னிக்கு நல்லாதான் வீட்ல பேசிட்டு இருந்தாப்ல. கடைசி தங்கச்சிக்கு சுகர் பிரச்னை இருக்குது. அவளை ஆஸ்பத்திரிக்குக் கூட்டிப்போயிட்டு வந்தான். பொண்டாட்டி புள்ளைங்களோட நல்லா பேசிட்டு மாடிக்கு போனவன், கொஞ்ச நேரத்துல இப்படிப் பண்ணிட்டான்’’ என்று சொன்னவர், கதறி அழத் தொடங்குகிறார்.<\/p><p>பித்துப் பிடித்தவர்போல அமர்ந்திருந்த முகமது அலியின் தாயார் காதர் பீவி, ``என் மகன் என்னைவிட்டுப் போயிட்டான். தன் கஷ்டம் எதையும் எங்ககிட்டே சொன்னதில்லை. வட்டிக்காரங்க வீட்டுல வந்து கத்தும்போதுதான் விஷயம் தெரியும். ஆனா, எல்லார்கிட்டேயும் கடனை அடைச்சுடலாம்னு நம்பிக்கையா சொல்வான். நாங்க வாழ்றது வாடகை வீடு. ரெண்டு சின்னப் புள்ளைகளோட அவன் பொண்டாட்டி எந்த ஆதரவும் இல்லாம நிக்குறா. என்ன செய்றதுன்னே தெரியலை’’ என்று அழுதார்.<\/p><figure><img src=\"https:\/\/gumlet.assettype.com\/vikatan\/2021-06\/607906de-e5e7-4777-8d55-520d97a53185\/IMG_20210617_WA0049.jpg\" \/><figcaption>முகமது அலியின் தாயார்<\/figcaption><\/figure><p>எஸ்.எஸ்.காலனி காவல் நிலைய இன்ஸ்பெக்டர் பிளவர்ஷீலா உடனே விசாரணை நடத்தி, தற்கொலைக்குக் காரணமான நான்கு பேர் மீது கந்து வட்டி தடுப்பு சட்டம், தற்கொலைக்குத் தூண்டுதல் ஆகிய பிரிவுகளில் வழக்கு பதிவு செய்து ரிமாண்ட் செய்துள்ளார்.<\/p>","link":"https:\/\/www.vikatan.com\/news\/crime\/youngster-suicide-on-loan-interest-torture-in-madurai","image":["https:\/\/gumlet.assettype.com\/vikatan\/2021-06\/8b68af5b-0615-44f7-a218-7441f040dfc9\/IMG_20210617_202214.jpg"],"pubdate":"Fri, 18 Jun 2021 03:04:33 +0000"},{"title":"குமரி: `மரணத்துக்குக் காரணம் கொரோனா; சான்றிதழ் கேட்கும் குடும்பத்தினர்!’ - தீர்வுகாண ஆட்சியர் உறுதி","text":"<p>கன்னியாகுமரி மாவட்டத்தில், கொரோனா தடுப்பு நடவடிக்கைகள் மற்றும் எதிர்காலத்தில் எடுக்க வேண்டிய தடுப்பு நடவடிக்கைகள் குறித்து பத்திரிகையாளர்களுடனான கலந்தாலோசனைக் கூட்டம், மாவட்ட கலெக்டர் அரவிந்த் தலைமையில் நடந்தது. அதில் கன்னியாகுமரி அரசு மருத்துவக் கல்லூரி மருத்துவமனைக் கண்காணிப்பாளர் பிரின்ஸ் பயாஸ் பேசுகையில், \"முதல் அலையில் நோய்வாய்ப்பட்டவர்கள், முதியவர்கள் ஆகியோர் பாதிக்கப்பட்டனர். இரண்டாம் அலையில் நடுத்தர வயதுடையவர்கள் மரணமடைந்துள்ளனர். இரண்டாவது அலையில் கொரோனா பாதிப்பு ஏற்பட்டவர்கள் தாமதமாக மருத்துவமனைக்கு வந்ததால்தான் அதிகமான மரணங்கள் ஏற்பட்டன. காய்ச்சல் வந்தால் டெஸ்ட் செய்யச் சொல்வார்கள் என மெடிக்கல் ஸ்டோர், செவிலியர்கள் ஆகியோரிடம் மருந்து வாங்குகிறார்கள். அதற்குள் பத்து நாள்கள் ஆகிவிடும். அதன் பிறகு சீரியஸ் ஆகும்போது எதுவும் செய்ய முடியாத நிலை ஏற்பட்டுவிடும். அந்தச் சமயத்தில் மருத்துவமனைக்கு வருவதால் அவர்களைக் காப்பாற்றுவது கஷ்டமாகிவிடும்.<\/p><figure><img src=\"https:\/\/gumlet.assettype.com\/vikatan\/2021-06\/798673c1-67ae-430c-a2b6-bccd5e716003\/download__1_.jpg\" \/><figcaption>கொரோனா முன்களப் பணியாளர்கள்<\/figcaption><\/figure><p>இரண்டாம் அலையின் முன்னெச்சரிக்கை நடவடிக்கையாக பெரியவர்கள் சில வழிமுறைகளைக் கடைப்பிடிக்க வேண்டும். குழந்தைகளை வெளியில், பொது நிகழ்ச்சிகளுக்கு அழைத்துச் செல்லக் கூடாது. குழந்தைகளை இரண்டுமுறை குளிக்கச் செய்ய வேண்டும். சானிடைஸர் பயன்பாடு பற்றிச் சொல்லிக்கொடுக்க வேண்டும். நாம் வெளியே சென்றுவிட்டு வந்தால், உடனே குழந்தைகள் அருகில் செல்லக் கூடாது. யாருக்காவது உடல்நலக்குறைவு ஏற்பட்டால், அவர்களைத் தனியாக உட்காரவைக்க வேண்டும்\" என்றார்.  <\/p><p>சுகாதாரத்துறை இணை இயக்குநர் பிரகலாதன் பேசுகையில், \"கொரோனா முதல் அலையின் ஆரம்பகட்டத்தில் ஒருவர் எத்தனை பேருக்கு இந்த வைரஸைப் பரப்புவார் என ஆய்வு செய்யப்பட்டது. சாதாரணக் காய்ச்சல் 1.6 பேருக்கு பரவும். ஆனால் கோவிட் 2.6 பேருக்குப் பரவும். இந்தப் பரவல் எட்டு ஸ்டெப் போன பிறகு பாதித்தவர்கள் எண்ணிக்கை ஒரு லட்சத்தைத் தாண்டிவிடும். நூறு பேருக்கு கொரோனா வந்தால் அவர்களில் 15 பேருக்கு ஆக்சிஜன் தேவைப்படும், இரண்டு பேருக்கு வென்டிலேட்டர் தேவைப்படும். அவர்களில் ஒருவர் இறந்துபோகலாம். எனவே, இறப்பைக் குறைக்க நடவடிக்கை எடுக்க வேண்டும் என்று செயல்படுகிறோம். தடுப்பூசி போட்டால் கொரோனா வந்தாலும், 99 சதவிகிதம் மரணம் தடுக்கப்படும்\" என்றார்.<\/p><figure><img src=\"https:\/\/gumlet.assettype.com\/vikatan\/2021-06\/ad604b46-5f28-4a98-a81a-cd411299911f\/IMG_20210617_WA0019.jpg\" \/><figcaption>கலெக்டர் தலைமையில் நடந்த கொரோனா விழிப்புணர்வு கலந்துரையாடல்<\/figcaption><\/figure><p>மாவட்ட வருவாய் அலுவலர் ரேவதி பேசுகையில், \"கொரோனோ தொடர்பாக எந்த ஒரு புகார் வந்தாலும், அடுத்த ஒரு மணி நேரத்துக்குள் உரிய பதில் வழங்கப்பட்டுவருகிறது. குறிப்பாக நோயாளிகளுக்கு ஆக்சிஜன் தேவை, பெட் தேவை, வேறு வார்டுக்கு மாற்ற வேணடும் போன்ற எந்தப் புகார் வந்தாலும் உடனடியாக நடவடிக்கை எடுக்கப்பட்டுவருகிறது\" என்றார். <\/p><p>மாவட்ட கலெக்டர் அரவிந்த் கூறுகையில், \"கன்னியாகுமரி மாவட்டத்தில் கொரானா தடுப்பு நடவடிக்கைகள் தீவிரமாக எடுக்கப்பட்டுவருகின்றன. இதன் காரணமாக நோய்த்தன்மை தற்போது குறையத் தொடங்கியுள்ளது. தற்போது கிராமப் பகுதிகளில் அதிக அளவில் தடுப்பூசி போடும் பணிகள் நடந்துவருகின்றன. ஒவ்வொரு நாளும் வெவ்வேறு இடங்களில் தடுப்பூசி போடப்பட்டுவருகிறது. தடுப்பூசி போடும் டோக்கன் வழங்குவதில் பல்வேறு பிரச்னைகள் ஏற்படுவதாகப் புகார்கள் வந்துள்ளன.<\/p><p>Also Read: <a href=\"https:\/\/www.vikatan.com\/news\/general-news\/heavy-rain-in-kannyakumari-due-to-yaas-cylone\">குமரி: ஒரே நாளில் 7 அடி உயர்ந்த அணை; குளங்கள் உடைப்பால் வீடுகளுக்குள் புகுந்த மழை நீர்<\/a><\/p><p>எனவே, தடுப்பூசி போடுவதற்கு முன்பதிவு செய்வதற்காக புதிய செயலியை அறிமுகப்படுத்த ஆலோசித்துவருகிறோம். இது விரைவில் நடைமுறைக்கு வரும். நோய்த் தொற்றால் இறந்தவர்களுக்கு இறப்புச் சான்றிதழில் இறப்புக்கான காரணம் குறிப்பிட மாட்டார்கள். கொரோனா தொற்று காரணமாக உயிர் இறப்பவர்களுக்கு சான்றிதழ் வழங்குவதில் சில பிரச்னைகள் இருந்துவருகின்றன. அரசின் உதவித்தொகை பெறுவதற்காக கொரோனாவால் இறந்தவர்களுக்கான மருத்துவச் சான்று தேவை என்பதால் பலர் கேட்கிறார்கள். மருத்துவச் சான்றிதழ் தொடர்பாக இதுவரை 150 புகார் மனுக்கள் வந்துள்ளன. கொரோனா தொற்று ஏற்பட்ட சிலர் கொரோனா தொற்று முடிந்த பிறகு, தொற்று காரணமாக ஏற்பட்ட வேறு நோய்களால் மரணிக்கின்றனர். எனவே அரசின் விதிமுறைப்படி இறப்புக்கான காரணம் குறிப்பிட்டு சான்றிதழ் வழங்க நடவடிக்கை எடுக்கப்படும்\" என்றார்.<\/p>","link":"https:\/\/www.vikatan.com\/news\/tamilnadu\/relatives-asking-to-mention-corona-as-cause-of-death-in-certificate-says-collector","image":["https:\/\/gumlet.assettype.com\/vikatan\/2021-06\/cf9f8800-1d1c-42eb-87cb-db26a8953583\/IMG_20201201_WA0003.jpg"],"pubdate":"Fri, 18 Jun 2021 02:28:26 +0000"},{"title":"மதுரை : 'சசிகலா விநோதமான நாடகத்தை அரங்கேற்றி வருகிறார்!' - ஆர்.பி.உதயகுமார்","text":"<p>மதுரை புறநகர் மேற்கு மாவட்ட அதிமுக நிர்வாகிகள் கூட்டம் குன்னத்தூர் ஜெயலலிதா கோயில் வளாகத்தில் இன்று நடந்தது. இதில் மாவட்டச் செயலாளரும், முன்னாள் அமைச்சருமான ஆர்.பி.உதயகுமார் கலந்துகொண்டு பேசினார்.<\/p><figure><img src=\"https:\/\/gumlet.assettype.com\/vikatan\/2020-07\/d2e51cfe-af87-4fe9-bc56-2458c19a54fd\/p28.jpg\" \/><figcaption>ஆர்.பி. உதயகுமார்<\/figcaption><\/figure><p>இந்தக் கூட்டத்தில் நிறைவேற்றப்பட்ட தீர்மானங்களில், 'எம்.ஜி.ஆர் மறைவுக்குப் பிறகு அதிமுக-வை உலகம் புகழும் இயக்கமாக மாற்றியவர் ஜெயலலிதா. அவர் மறைவுக்குப் பிறகு அனைத்தும் தகர்ந்துவிடும் என்று எண்ணியவர்களுக்கு ஏமாற்றத்தை அளித்து, ஜெயலலிதாவின் ஆட்சியை வெற்றிகரமாக நடத்திக் காட்டினோம். இந்தச் சாதனையைக் கண்டு நம் எதிரிகளும் வியந்தனர் .<\/p><p>மாபெரும் கூட்டணி, பல ஆயிரம் கோடி செலவு, பகட்டான வாக்குறுதிகள், மக்களிடம் நாடகமாடி தேர்தலைச் சந்தித்த திமுக கூட்டணி, சட்டமன்றத் தேர்தலில் மிகக் குறைந்த வாக்கு சதவிகிதத்தில்தான் வெற்றிபெற்றிருக்கிறது. மக்களின் பேரன்பைப் பெற்று அதிமுக கூட்டணி 75 இடங்களில் வெற்றிபெற்றிருக்கிறது.<\/p><figure><img src=\"https:\/\/gumlet.assettype.com\/vikatan\/2021-06\/b073d038-f664-404f-9f97-b93fec49a246\/sasikala.jpg\" \/><figcaption>சசிகலா<\/figcaption><\/figure><p>உழைப்பைச் சுரண்டும் ஒட்டுண்ணிகளாகவும், நற்பெயரை அழிக்கும் நச்சுக் களைகளாகவும் தங்களை வளப்படுத்திக்கொண்ட சிலர், அதிமுக-வை அபகரித்துவிடலாம் என்று வஞ்சக வலையை விரித்துக்கொண்டிருக்கின்றனர். சட்டமன்றத் தேர்தலுக்கு முன்பாக அரசியலிலிருந்து ஒதுங்கியிருக்கப் போவதாக அறிவித்த திருமதி சசிகலா, இப்போது கழகம் இவ்வளவு வலுவும், பொலிவும், தொண்டர் பெரும்படையும், மக்கள் செல்வாக்கும் பெற்றிருப்பதைப் பார்த்ததும் அரசியலில் முக்கியத்துவத்தைத் தேடிக்கொள்ள அதிமுக-வை அபகரிக்கும் முயற்சியில் இறங்கப்போவதாக ஒவ்வொரு நாளும் தொலைபேசியில் சிலருடன் பேசுவதும், அதை ஊர் அறிய தொலைக்காட்சியில் ஒளிபரப்புவதுமாக விநோதமான ஒரு நாடகத்தை அரங்கேற்றிவருகிறார்.<\/p><p>மகத்தான இரு தலைவர்களின் ஒப்பற்ற தியாகத்தால் புகழ்பெற்றிருக்கும் அதிமுக., மக்களின் பேரியக்கமாக வரலாற்றில் என்றும் நிலைபெறுமே தவிர ஒரு குடும்பத்துக்காக ஒருபோதும் அழித்துக்கொள்ளாது என்பதை நினைவுபடுத்துகிறோம்.<\/p><figure><img src=\"https:\/\/gumlet.assettype.com\/vikatan\/2021-06\/7d82e108-a2c4-4dcf-9a8e-38f480156e0d\/IMG_20210617_WA0035.jpg\" \/><figcaption>ஆர்.பி.உதயகுமார்<\/figcaption><\/figure><p>அதிமுக-வின் சட்ட திட்டங்களுக்கு மாறாக, இயக்கத்தின் லட்சியங்களுக்கு விரோதமாகச் செயல்படுபவர்கள் யாராக இருந்தாலும் அவர்கள்மீது கடும் நடவடிக்கைகள் எடுக்கப்படும் என ஏற்கெனவே அறிவிக்கப்பட்டதுபோல், சசிகலாவுடன் தொலைபேசியில் உரையாடியவர்களைக் கழகத்திலிருந்து உடனடியாக நீக்க வேண்டும். இனி மேலும் அது போன்ற செயல்களில் ஈடுபடுவோர் யாராக இருந்தாலும், அவர்கள் மீது ஒழுங்கு நடவடிக்கை எடுக்கப்பட வேண்டும் என்றும்  ஒருங்கிணைப்பாளர், இணை ஒருங்கிணைப்பாளர்களை மதுரை புறநகர் மேற்கு மாவட்ட கழகம் சார்பில் கேட்டுக்கொள்கிறோம்' என்று தீர்மானம் நிறைவேற்றப்பட்டது.<\/p>","link":"https:\/\/www.vikatan.com\/news\/politics\/former-minister-rb-udhayakumar-conduct-admk-meeting-in-madurai-against-sasikala","image":["https:\/\/gumlet.assettype.com\/vikatan\/2021-06\/7d82e108-a2c4-4dcf-9a8e-38f480156e0d\/IMG_20210617_WA0035.jpg"],"pubdate":"Fri, 18 Jun 2021 01:30:00 +0000"},{"title":"#BREAKING தமிழகத்தில் ஜூன் 21ம் தேதி வரை ஊரடங்கு நீட்டிப்பு... முதல்வர் மு.க.ஸ்டாலின் அறிவிப்பு..!","text":"தமிழகத்தில் ஜூன் 21ம் தேதி வரை ஊரடங்கு நீட்டிக்கப்படுவதாக முதல்வர் மு.க.ஸ்டாலின் அறிவிப்பை வெளியிட்டுள்ளார்.  இதுகுறித்து முதல்வர் ஸ்டாலின் வெளியிட்ட செய்திக்குறிப்பில்;- கொரோனா வைரஸ் நோய்த் தொற்று பரவலைத் தடுப்பதற்காக, இந்திய அரசின் வழிகாட்டுதலின்படி, தமிழ்நாட்டில் 25-3-2020 முதல் தேசிய பேரிடர் மேலாண்மைச் சட்டத்தின் கீழ், ஊரடங்கு சில தளர்வுகளுடன் நடைமுறையில் இருந்து வருகிறது. இந்த ஊரடங்கு 30-6-2021 வரை தொடர்ந்து அமலில் இருக்கும் என ஒன்றிய அரசின் உள்துறை அமைச்சகம் அறிவித்துள்ளது.&nbsp;    தமிழ்நாட்டில் நோய்த் தொற்று பரவலைத் தடுக்கும் பொருட்டு, அனைத்துக் கட்சி சட்டமன்ற உறுப்பினர்கள், மருத்துவ வல்லுநர்கள் மற்றும் அரசு உயர் அலுவலர்களுடன் தொடர்ந்து நடத்தப்பட்ட ஆலோசனையின் அடிப்படையில், கொரோனா பெருந்தொற்று நோய்ப் பரவலைக் கட்டுப்படுத்த, முழு ஊரடங்கு தமிழ்நாட்டில் நடைமுறைப்படுத்தப்பட்டு வருகிறது.    இந்த ஊரடங்கு வரும் 14-6-2021 அன்று காலை 6 மணிக்கு முடிவுக்கு வரும் நிலையில், நோய்த் தொற்றின் தன்மையினை மாவட்ட வாரியாக ஆய்வு செய்தும், நோய்த் தொற்று பரவாமல் தடுத்து, மக்களின் விலைமதிப்பற்ற உயிர்களைக் காக்கும் நோக்கத்திலும், இந்த முழு ஊரடங்கு 14-6-2021 முதல் 21-6-2021 காலை 6-00&nbsp;மணி வரை, மேலும் ஒரு வார காலத்திற்கு நீட்டிப்பு செய்து உத்தரவிட்டுள்ளேன் என தெரிவித்துள்ளார்.","link":"https:\/\/tamil.asianetnews.com\/politics\/curfew-extended-till-june-21-in-tamil-nadu-qujitk","image":["https:\/\/static.asianetnews.com\/images\/01f6c4gydjrpdxrtrmyq9sk7tn\/-ogubydp-jpg_760x400.jpg"],"pubdate":"Fri, 11 Jun 2021 07:28:33 +0530"},{"title":"நயன்தாராவுடன் பிரேக்கப்: விக்னேஷ் சிவனின் வேற லெவல் விளக்கம்","text":"<img src=\"https:\/\/tamil.samayam.com\/photo\/83634874\/photo-83634874.jpg\" \/><div class=\"section1\"><div class=\"Normal\">நயன்தாராவும், விக்னேஷ் சிவனும் 5 ஆண்டுகளுக்கும் மேலாக காதலித்து வருகிறார்கள். அவர்கள் திருமணம் செய்து கொள்ள வேண்டும் என்பது தான் ரசிகர்களின் விருப்பம். தலைவி தன் வாழ்க்கையில் ரொம்ப கஷ்டப்பட்டுவிட்டார். அவரை கைவிட்டுவிடாதீர்கள் அன்பான இயக்குநரே. எவ்வளவு சீக்கிரம் முடியுமோ அவ்வளவு சீக்கிரம் திருமணம் செய்து கொள்ளுங்கள் என்று  ரசிகர்கள் விக்னேஷ் சிவனிடம் கூறி வருகிறார்கள்.\n\nஇந்நிலையில் நயன்தாராவும், விக்னேஷ் சிவனும் பிரிந்துவிட்டதாக தகவல் வெளியாகி தீயாக பரவியது. அதை அவர்கள் இருவருமே கண்டுகொள்ளவில்லை. பிரேக்கப் செய்தி வெறும் வதந்தியாகவே இருக்க வேண்டும் என்று ரசிகர்கள் வேண்டினார்கள்.\n\nஇந்நிலையில் தான் நெற்றிக்கண் பற்றி இன்ஸ்டாகிராமில் போஸ்ட் போட்டார் விக்னேஷ். அதை பார்த்தவர்களோ, நெற்றிக்கண் படத்தை தயாரித்திருப்பதால் போஸ்ட் போட்டிருக்கிறார் என்றார்கள். இப்படி பேசும்போது தான், நயன்தாராவும் விக்னேஷ் சிவனும் தனி விமானத்தில் கொச்சிக்கு சென்றிருக்கிறார்கள்.\n\nநயன்தாரா கையை பிடித்து விமானத்தில் இருந்து இறக்கிவிட்டார் . மேலும் அவர்கள் கைகோர்த்து நடந்து சென்றபோது எடுக்கப்பட்ட புகைப்படங்களை பார்த்த பிறகே ரசிகர்கள் நிம்மதி அடைந்தார்கள்.\n\nபிரேக்கப் செய்திக்கு பேசாமல் செய்கை மூலம் விளக்கம் அளித்துவிட்டார் விக்னேஷ் சிவன் என்கிறார்கள் ரசிகர்கள். அல்போன்ஸ் புத்ரன் இயக்கத்தில் ஃபஹத் ஃபாசில் நடிக்கும்  படத்தில் நடிக்கிறார் நயன்தாரா. அந்த படத்தின் ஷூட்டிங்கில் கலந்து கொள்ள தான் நயன்தாரா கொச்சிக்கு சென்றிருக்கிறார்.\n\nகாதலிக்கு சப்போர்டாக இருக்க விக்னேஷ் சிவனும் சென்றுள்ளார். நயனும், விக்னேஷ் சிவனும் அவரவர் படங்களில் பிசியாக இருக்கிறார்கள். இருப்பினும் நயன்தாராவை இந்த ஆண்டே திருமதியாக பார்க்க ஆசைப்படுகிறார்கள் ரசிகர்கள். \n\n<\/div><\/div>","link":"https:\/\/tamil.samayam.com\/tamil-cinema\/movie-news\/vignesh-shivan-puts-an-end-to-break-up-rumours-with-nayanthara\/articleshow\/83634874.cms","image":["https:\/\/tamil.samayam.com\/photo\/83634874\/photo-83634874.jpg"],"pubdate":"Fri 18 Jun 2021, 15:26:55"},{"title":"தமிழகத்தில் இன்று 7,817 பேருக்குக் கரோனா தொற்று உறுதி; சென்னையில் 455 பேர் பாதிப்பு: 17,043 பேர் குணமடைந்தனர்","text":"<p><img src=\"https:\/\/static.hindutamil.in\/hindu\/uploads\/news\/2021\/06\/20\/large\/684315.jpg\" \/><\/p><p>தமிழகத்தில் இன்று 7,817 பேருக்குக் <a href=\"https:\/\/www.hindutamil.in\/search\/%E0%AE%95%E0%AE%B0%E0%AF%8B%E0%AE%A9%E0%AE%BE+%E0%AE%A4%E0%AF%8A%E0%AE%B1%E0%AF%8D%E0%AE%B1%E0%AF%81?utm_source=site&amp;amp;utm_medium=article_inlink&amp;amp;utm_campaign=article_inlink\" target=\"_blank\"><u>கரோனா தொற்று<\/u><\/a> உறுதியாகியுள்ளது.<\/p>\n\n<p><a href=\"https:\/\/www.hindutamil.in\/search\/%E0%AE%A4%E0%AE%AE%E0%AE%BF%E0%AE%B4%E0%AE%95%E0%AE%AE%E0%AF%8D?utm_source=site&amp;amp;utm_medium=article_inlink&amp;amp;utm_campaign=article_inlink\" target=\"_blank\"><u>தமிழகம்<\/u><\/a> முழுவதும் இதுவரை கரோனா பாதித்தோர் மொத்த எண்ணிக்கை 24,22,497. சென்னையில் மட்டும் இதுவரை மொத்தம் 5,29,211 பேர் பாதிக்கப்பட்டுள்ளனர். <a href=\"https:\/\/www.hindutamil.in\/search\/%E0%AE%A4%E0%AE%AE%E0%AE%BF%E0%AE%B4%E0%AE%95%E0%AE%AE%E0%AF%8D?utm_source=site&amp;amp;utm_medium=article_inlink&amp;amp;utm_campaign=article_inlink\" target=\"_blank\"><u>தமிழகம்<\/u><\/a> முழுவதும் இதுவரை தொற்றிலிருந்து குணமடைந்தோர் எண்ணிக்கை 23,21,928.<\/p>","link":"https:\/\/www.hindutamil.in\/news\/tamilnadu\/684315-7-817-persons-tested-positive-for-corona-virus-in-tamilnadu-today.html?frm=rss_more_article","image":["https:\/\/static.hindutamil.in\/hindu\/uploads\/news\/2021\/06\/20\/large\/684315.jpg"],"pubdate":"2021-06-20T20:11:21+00:00"},{"title":"மத்திய அமைச்சர்கள் அனைவருக்கும் முதல்வர் ஸ்டாலின் கடிதம்: பின்னணி என்ன?","text":"<p><img src=\"https:\/\/ptm-cms-images.sgp1.cdn.digitaloceanspaces.com\/uploads\/news-image\/2021\/06\/20\/800x400\/122335.webp\" \/><\/p><p><strong>பிரதமர் நரேந்திர மோடியை டெல்லியில் சந்தித்து பிறகு சென்னை திரும்பியுள்ள தமிழ்நாடு முதல்வர் மு.க.ஸ்டாலின், மத்திய அரசின் அனைத்து அமைச்சர்களுக்கும் கடிதம் அனுப்பியுள்ளார். அதில், தமிழ்நாட்டுக்கான வளர்ச்சி திட்டங்களுக்கு முழு ஒத்துழைப்பு அளிக்க வேண்டும் என்று அவர் கோரிக்கை விடுத்துள்ளார்.<\/strong><\/p>\n<p>பிரதமர் நரேந்திர மோடியை சந்தித்த பிறகு உடனடியாக தமிழ்நாடு சட்டப்பேரவைக் கூட்டத் தொடருக்காக சென்னை திரும்பியதால், மத்திய அரசின் அமைச்சர்களை சந்திக்க இயலவில்லை என அந்தக் கடிதத்தில் தமிழ்நாடு முதல்வர் மு.க.ஸ்டாலின் குறிப்பிட்டுள்ளார். மத்திய அரசின் அரசின் அனைத்து அமைச்சர்களுக்கும் இத்தகைய கடிதம் அனுப்பப்பட்டுள்ளது என மூத்த அதிகாரிகள் உறுதி செய்துள்ளனர். தமிழக சட்டசபையில் ஆளுநர் உரை திங்கட்கிழமை நடைபெற உள்ளது குறிப்பிடத்தக்கது. மத்திய அரசின் அமைச்சர்களை நேரில் சந்திக்க, மீண்டும் தான் டெல்லிக்கு பயணம் செய்ய உள்ளதாகவும் இந்தக் கடிதங்களில் தமிழ்நாடு முதல்வர் ஸ்டாலின் குறிப்பிட்டுள்ளார்.<\/p>\n<p><img alt=\"image\" src=\"https:\/\/ptm-cms-images.sgp1.cdn.digitaloceanspaces.com\/uploads\/news-image\/moreimages\/1624194456820.jpeg\" \/><\/p>\n<p>சென்ற வியாழக்கிழமை டெல்லியில் பிரதமர் நரேந்திர மோடியை சந்தித்த முதல்வர் ஸ்டாலின், வெள்ளிக்கழமையன்று சென்னை திரும்பினார். டெல்லி விமான நிலையம் செல்வதற்கு முன்பு அவர் காங்கிரஸ் கட்சியின் இடைக்கால தலைவர் சோனியா காந்தி மற்றும் முன்னாள் தலைவர் ராகுல் காந்தி ஆகியோரை சந்தித்தார். மரியாதை நிமித்தமான சந்திப்பு என்று சொல்லப்படும் இந்த சந்திப்பில் முதல்வரின் மனைவி துர்கா ஸ்டாலின் பங்கேற்றார் என்பது குறிப்பிடத்தக்கது.<\/p>\n<p>பொதுவாக முதல்வர்கள் டெல்லி பயணத்தின்போது, பிரதமரை தவிர மத்திய அரசின் அமைச்சர்களையும் சந்திப்பது வாடிக்கை. ஆனால் தமிழ்நாடு முதல்வர் ஸ்டாலின் எந்த மத்திய அமைச்சரையும் சந்திக்காத நிலையில், தற்போது அவர்கள் அனைவருக்கும் கடிதம் அனுப்பியுள்ளார். அந்தக் கடிதங்களில் பிரதமருடனான சந்திப்பு மிகவும் மகிழ்ச்சிகரமானது என்று குறிப்பிட்டுள்ள தமிழ்நாடு முதல்வர், இந்த சந்திப்பின்போது பிரதமர் மோடி தமிழ்நாட்டுக்கான திட்டங்கள் அனைத்துக்கும் ஒத்துழைப்பு கிட்டும் என உறுதி அளிக்கும் வகையில் இருந்தது எனவும் குறிப்பிட்டுள்ளார்.<\/p>\n<p><img alt=\"image\" src=\"https:\/\/ptm-cms-images.sgp1.cdn.digitaloceanspaces.com\/uploads\/news-image\/moreimages\/1624194483379.jpeg\" \/><\/p>\n<p>பிரதமர் மோடியை அவரது இல்லத்தில் சந்தித்த ஸ்டாலின், தமிழக அரசு சார்பாக 25 முக்கிய கோரிக்கைகள் அடங்கிய மனுவை அளித்திருந்தார். நிலுவையில் உள்ள தமிழகத்துக்கான நிதியை விரைந்து விடுவிப்பது மற்றும் தமிழ்நாட்டுக்கு கூடுதல் தடுப்பூசிகள் ஒதுக்குவது போன்ற பல்வேறு கோரிக்கைகள் மனுவில் இடம்பெற்றிருந்தன.<\/p>\n<p>ஆகவே, தமிழ்நாடு முதல்வர் மு.க.ஸ்டாலின் சட்டப்பேரவைக் கூட்டத் தொடருக்கு பிறகு மீண்டும் டெல்லி பயணம் செய்து மத்திய அரசின் முக்கிய அமைச்சர்களை சந்திப்பார் என அதிகாரிகள் கருதுகிறார்கள். பிரதமரை சந்தித்து தமிழ்நாடு முதல்வர் சென்னை திரும்பிய பிறகு அவர் ஏன் மத்திய அரசின் அமைச்சர்களில் ஒருவரைக்கூட சந்திக்கவில்லை என்று கேள்வி எழுந்த நிலையில், அதற்கு பதிலளிக்கும் வகையில் அனைத்து அமைச்சர்களுக்கும் கடிதங்கள் அனுப்பப்பட்டுள்ளன.<\/p>\n<p>தமிழ்நாடு முதல்வரின் டெல்லி பயணத்தின்போது திமுக நாடாளுமன்ற உறுப்பினர்கள் மற்றும் தமிழக அமைச்சர் துரைமுருகன் ஆகியோர் டெல்லியில் அவரை வரவேற்று ஆலோசனை நடத்தினார்கள்.<\/p>\n<p>- கணபதி சுப்பிரமணியம்<\/p><p><a href=\"http:\/\/puthiyathalaimurai.com\/newsview\/107033\/Tamilnadu-Chief-Minister-M-K-Stalin-letter-to-all-Union-Ministers--What-is-the-background-.html\" style=\"color: #FF4422;\" target=\"_blank\">Source : WWW.PUTHIYATHALAIMURAI.COM<\/a><\/p>","link":"http:\/\/puthiyathalaimurai.com\/newsview\/107033\/Tamilnadu-Chief-Minister-M-K-Stalin-letter-to-all-Union-Ministers--What-is-the-background-.html","image":["https:\/\/ptm-cms-images.sgp1.cdn.digitaloceanspaces.com\/uploads\/news-image\/2021\/06\/20\/800x400\/122335.webp","https:\/\/ptm-cms-images.sgp1.cdn.digitaloceanspaces.com\/uploads\/news-image\/moreimages\/1624194456820.jpeg","https:\/\/ptm-cms-images.sgp1.cdn.digitaloceanspaces.com\/uploads\/news-image\/moreimages\/1624194483379.jpeg"],"pubdate":"2021-06-20T19:03:29+00:00"},{"title":"மியான்மரில் தலையில் பூச்சூடி போராட்டத்தில் ஈடுபட்ட மக்கள் - காரணம் இதுதான்!","text":"<p><img src=\"https:\/\/ptm-cms-images.sgp1.cdn.digitaloceanspaces.com\/uploads\/news-image\/2021\/06\/20\/800x400\/122333.webp\" \/><\/p><p><span style=\"font-weight: 400;\">மியான்மர் நாட்டில் மக்கள் தலையில் பூச்சூடி போராட்டத்தில் ஈடுபட்டனர். <\/span><\/p>\n<p><span style=\"font-weight: 400;\">கடந்த பிப்ரவரி முதலே ராணுவ ஆட்சிக்கு எதிராக அங்கு தினந்தோறும் போராட்டம் நடைபெற்று வருகிறது. இந்நிலையில் ஆங் சாங் சூச்சியின் 76வது பிறந்தநாளை முன்னிட்டு அவரது ஆதரவாளர்கள் தலையில் பூச்சூடி, அதனுடன் வீதியில் இறங்கி பேரணி நடத்தியுள்ளனர். மியான்மர் நாட்டின் காந்தி என சொல்லப்படும் ஆங் சாங் சூச்சி தற்போது கைது செய்யப்பட்டுள்ளார். அவருக்கு நேற்று பிறந்த நாள்.&nbsp;<\/span><\/p>\n<p><span style=\"font-weight: 400;\">காரணம் என்ன?<\/span><\/p>\n<p><span style=\"font-weight: 400;\">மியான்மரில் தற்போது ராணுவம் நாட்டை ஆட்சி செய்து வருகிறது. கடந்த பிப்ரவரி மாதத்தில் ஆங் சாங் சூச்சியின் தேசிய ஜனநாயக லீக் கட்சியின் ஆட்சியை கவிழ்த்து ராணுவம் தனது ஆட்சியை&nbsp; அமல்படுத்தியது. தேர்தலில் முறைகேடுகள் நடந்துள்ளதாக ராணுவம் குற்றம்சாட்டியது. அப்போது முதலே மியான்மரில் போராட்டம் வெடித்தது. மக்கள் வீதிகளில் இறங்கி போராடினர் அதனை ராணுவம் ஒடுக்க அராஜக போக்கை கையில் எடுத்தது.&nbsp;<\/span><\/p>\n<p><span style=\"font-weight: 400;\">&ldquo;ஆங் சாங் சூச்சி உட்பட மியான்மர் மக்கள் அனைவருக்கு வேண்டியது விடுதலை மட்டும்தான். தனி நபர் மற்றும் சமூக சுதந்திரம் எங்கள் நாட்டில் பரிக்கப்பட்டுள்ளது&rdquo; என இந்த பூச்சூடும் போராட்டத்தில் கலந்து கொண்ட போராளிகள் கூறுகின்றனர். ஆங் சாங் சூச்சி பெரும்பாலும் தலையில் பூச்சூடிக் கொள்வது வழக்கம். அதனை நினைவு படுத்தும் வகையிலே போராட்டத்தில் ஈடுபட்டவர்கள் பூக்களை சூடிக் கொண்டனர்.<\/span><\/p><p><a href=\"http:\/\/puthiyathalaimurai.com\/newsview\/107031\/Myanmar-People-wore-Flowers-in-their-hair-to-support-Aung-San-Suu-Kyi-on-her-birthday-and-protested-on-streets.html\" style=\"color: #FF4422;\" target=\"_blank\">Source : WWW.PUTHIYATHALAIMURAI.COM<\/a><\/p>","link":"http:\/\/puthiyathalaimurai.com\/newsview\/107031\/Myanmar-People-wore-Flowers-in-their-hair-to-support-Aung-San-Suu-Kyi-on-her-birthday-and-protested-on-streets.html","image":["https:\/\/ptm-cms-images.sgp1.cdn.digitaloceanspaces.com\/uploads\/news-image\/2021\/06\/20\/800x400\/122333.webp"],"pubdate":"2021-06-20T18:56:00+00:00"},{"title":"நீதிபதிகள் நியமன விவகாரம்: புதிய பரிந்துரைக்கு தமிழக வழக்கறிஞர்கள் கடும் எதிர்ப்பு","text":"<p><img src=\"https:\/\/ptm-cms-images.sgp1.cdn.digitaloceanspaces.com\/uploads\/news-image\/2021\/06\/20\/800x400\/122331.webp\" \/><\/p><p><strong>உச்ச நீதிமன்ற வழக்கறிஞர்களை உயர் நீதிமன்றங்களின் நீதிபதிகளாக நியமிக்கலாம் எனும் பரிந்துரைக்கு நாடு முழுவதும் எதிர்ப்புகள் கிளம்பி உள்ளன. காரணம் என்ன? பார்க்கலாம்.!<\/strong><\/p>\n<p>ஒரு உயர்நீதிமன்றத்தில் 10 ஆண்டுகளுக்கும் மேலாக வழக்கறிஞராக இருப்பவரும், அந்த உயர்நீதிமன்ற அதிகாரவரம்பிற்கு உட்பட்ட மாவட்ட நீதிபதிகளுமே, உயர் நீதிமன்றங்களில் கூடுதல் நீதிபதிகளாக நியமிக்கப்படும் நடைமுறை வழக்கத்தில் உள்ளது. பின்னர் அடுத்த இரண்டு ஆண்டுகளுக்குள் அவர்கள் நிரந்தர நீதிபதிகளாக்கப்படுவர். ஆனால் உச்சநீதிமன்ற கொலீஜியத்திற்கு, உச்சநீதிமன்ற வழக்கறிஞர் சங்கம் புதிய பரிந்துரை ஒன்றை அனுப்பியிருக்கிறது. அதில், உச்சநீதிமன்றங்களில் வழக்கறிஞர்களாக பணிபுரிபவர்களை, உயர்நீதிமன்ற நீதிபதிகளாக நியமிக்கும்படி வலியுறுத்தப்பட்டுள்ளது.<\/p>\n<p>இப்பரிந்துரைக்கு நாடு முழுவதும் எதிர்ப்பு எழுந்துள்ள நிலையில், தமிழக வழக்கறிஞர்களும் கண்டனத்தை பதிவு செய்துள்ளனர். உயர்நீதிமன்ற வழக்கறிஞர்களை விட உச்ச நீதிமன்ற வழக்கறிஞர்கள் திறமையானவர்கள் என முன்வைக்கப்பட்டிருக்கும் கருத்துக்கு சென்னை உயர்நீதிமன்ற வழக்கறிஞர் சங்கம் கடும் எதிர்ப்பு தெரிவித்துள்ளது. உச்சநீதிமன்ற வழக்கறிஞர்கள் மாநில நீதிமன்றங்களுக்கு நீதிபதிகளாக வரும்போது, அங்குள்ள வழக்கறிஞர்களின் வாய்ப்பு பறிக்கப்படுவது மட்டுமல்லாமல், மொழிப் பிரச்சினைக்கும், ஒருமைப்பாடு சிதைவுக்கும் வழிவகுக்கும் எனவும் கவலை தெரிவிக்கப்படுகிறது.<\/p>\n<p>நீதிபதிகள் காலிப் பணியிடங்களை நிரப்பும் நோக்கில் எடுக்கப்படும் நடவடிக்கைகள், அந்தந்த மாநிலத்தை சார்ந்தவர்களின் உரிமைகளை பறிக்கக்கூடாது என்பதே அனைவரின் கருத்தாக உள்ளது.<\/p><p><a href=\"http:\/\/puthiyathalaimurai.com\/newsview\/107029\/-State-Attorneys-will-be-deprived-of-opportunity-----Tamil-Nadu-lawyers-oppose-the-new-proposal.html\" style=\"color: #FF4422;\" target=\"_blank\">Source : WWW.PUTHIYATHALAIMURAI.COM<\/a><\/p>","link":"http:\/\/puthiyathalaimurai.com\/newsview\/107029\/-State-Attorneys-will-be-deprived-of-opportunity-----Tamil-Nadu-lawyers-oppose-the-new-proposal.html","image":["https:\/\/ptm-cms-images.sgp1.cdn.digitaloceanspaces.com\/uploads\/news-image\/2021\/06\/20\/800x400\/122331.webp"],"pubdate":"2021-06-20T18:39:33+00:00"},{"title":"புதுச்சேரி மாநில வளர்ச்சிக்கு கனவு திட்டமாக  ஆக்ஷன் பிளான் தயாரிக்கிறேன்; ஆளுநர் தமிழிசை","text":"<p><img src=\"https:\/\/static.hindutamil.in\/hindu\/uploads\/news\/2021\/06\/20\/large\/684310.jpg\" \/><\/p><p>புதுச்சேரி மாநில வளர்ச்சிக்கு கனவு திட்டமாக &amp;#39;ஆக்ஷன் பிளான்&amp;#39; தயாரிக்கிறேன் என, துணைநிலை ஆளுநர் தமிழிசை சவுந்தரராஜன் தெரிவித்துள்ளார்.<\/p>\n\n<p>தெலங்கானா ஆளுநர் தமிழிசைக்கு, புதுச்சேரி துணைநிலை ஆளுநராக கூடுதல் பொறுப்பு வழங்கப்பட்டது. அவர், கடந்த பிப்.17-ம் தேதி துணைநிலை ஆளுநராக பொறுப்பேற்றுக் கொண்டார். தற்போது அவர் பதவியேற்று 100 நாட்கள் கடந்து விட்டது.<\/p>","link":"https:\/\/www.hindutamil.in\/news\/tamilnadu\/684310-tamilisai-on-puducherry-welfare.html?frm=rss_more_article","image":["https:\/\/static.hindutamil.in\/hindu\/uploads\/news\/2021\/06\/20\/large\/684310.jpg"],"pubdate":"2021-06-20T18:38:24+00:00"},{"title":"ஜூன் 20 தமிழக நிலவரம்: மாவட்ட வாரியாக கரோனா தொற்றுப் பட்டியல்","text":"<p><img src=\"https:\/\/static.hindutamil.in\/hindu\/uploads\/news\/2021\/06\/20\/large\/684308.jpg\" \/><\/p><p>ஒவ்வொரு நாள் மாலையும், மாவட்ட வாரியாக கரோனா தொற்று எத்தனை பேருக்கு இருக்கிறது என்கிற விவரத்தைத் தமிழக அரசு வெளியிட்டு வருகிறது. அதன்படி, இன்று (ஜூன் 20) மாலை நிலவரப்படி தமிழகம் முழுக்க இதுவரை <span style=\"background: transparent;\"><span style=\"line-height: 100%;\"><span><span><font size=\"2\"><font style=\"font-size: 11pt;\"><font size=\"2\"><font style=\"font-size: 11pt;\"><b>24,22,497<\/b><\/font><\/font><\/font><\/font><\/span><\/span><font size=\"2\"><font style=\"font-size: 11pt;\"><font size=\"2\"><font style=\"font-size: 11pt;\"><b> <\/b><\/font><\/font><\/font><\/font><\/span><\/span>பேர் கரோனா தொற்றால் பாதிக்கப்பட்டது உறுதி செய்யப்பட்டுள்ளது.<\/p>\n\n<p><strong>எந்த மாவட்டத்தில் எத்தனை பேருக்கு கரோனா தொற்று?- பட்டியல் இதோ:<\/strong><\/p>","link":"https:\/\/www.hindutamil.in\/news\/tamilnadu\/684308-june-20.html?frm=rss_more_article","image":["https:\/\/static.hindutamil.in\/hindu\/uploads\/news\/2021\/06\/20\/large\/684308.jpg"],"pubdate":"2021-06-20T18:30:04+00:00"},{"title":"ஜூன் 20 தமிழக நிலவரம்: தொற்று பாதிப்பு, குணமடைந்தோர், பலி எண்ணிக்கை- முழுமையான பட்டியல்","text":"<p><img src=\"https:\/\/static.hindutamil.in\/hindu\/uploads\/news\/2021\/06\/20\/large\/684307.jpg\" \/><\/p><p>ஒவ்வொரு நாள் மாலையும் மாவட்ட வாரியாக கரோனா தொற்று எண்ணிக்கை, குணமடைந்து வீடு திரும்பியவர்களின் எண்ணிக்கை, பலி எண்ணிக்கை என்கிற விவரத்தைத் தமிழக அரசு வெளியிட்டு வருகிறது.<\/p>\n\n<p>அதன்படி, இன்று (ஜூன் 20) மாலை நிலவரப்படி தமிழகம் முழுக்க இதுவரை <span style=\"background: transparent;\"><span style=\"line-height: 100%;\"><span><span><font size=\"2\"><font style=\"font-size: 11pt;\"><font size=\"2\"><font style=\"font-size: 11pt;\"><b>24,22,497<\/b><\/font><\/font><\/font><\/font><\/span><\/span><\/span><\/span><strong> <\/strong>பேர் கரோனா தொற்றால் பாதிக்கப்பட்டது உறுதி செய்யப்பட்டுள்ளது.<\/p>","link":"https:\/\/www.hindutamil.in\/news\/tamilnadu\/684307-june-20.html?frm=rss_more_article","image":["https:\/\/static.hindutamil.in\/hindu\/uploads\/news\/2021\/06\/20\/large\/684307.jpg"],"pubdate":"2021-06-20T18:29:21+00:00"},{"title":"ஜவ்வாதுமலையில் கி.பி.17-ம் நூற்றாண்டைச் சேர்ந்த 2 கல்வெட்டுகள் கண்டெடுப்பு","text":"<p><img src=\"https:\/\/static.hindutamil.in\/hindu\/uploads\/news\/2021\/06\/20\/large\/684306.jpg\" \/><\/p><p>திருப்பத்தூர் அடுத்த ஜவ்வாதுமலையில் நாயக்கர் காலத்தைச் சேர்ந்த 2 கல்வெட்டுகள் கண்டெடுக்கப்பட்டுள்ளன.<\/p>\n\n<p>திருப்பத்தூர் தூய நெஞ்சக்கல்லூரியின் தமிழ்த்துறைப் பேராசிரியர் முனைவர் க.மோகன்காந்தி, தொல்லியல் அறிஞர் வெங்கடேசன், காணி நிலம் முனிசாமி, குனிச்சி அரசு மேல்நிலைப்பள்ளி தலைமை ஆசிரியர் குழந்தைசாமி உள்ளிட்ட ஆய்வுக்குழுவினர், திருப்பத்தூர் அடுத்த ஜவ்வாதுமலையில் கள ஆய்வு மேற்கொண்டனர்.<\/p>","link":"https:\/\/www.hindutamil.in\/news\/tamilnadu\/684306-inscriptions-found-in-javvadhu-hills.html?frm=rss_more_article","image":["https:\/\/static.hindutamil.in\/hindu\/uploads\/news\/2021\/06\/20\/large\/684306.jpg"],"pubdate":"2021-06-20T18:28:03+00:00"},{"title":"வீட்டு தோட்டத்தில் கஞ்சா பயிர்; குடியாத்தம் அருகே 2 பேர் கைது","text":"<p><img src=\"https:\/\/static.hindutamil.in\/hindu\/uploads\/news\/2021\/06\/20\/large\/684305.jpg\" \/><\/p><p>குடியாத்தம் அருகே வீட்டு தோட்டத்தில் கஞ்சாவை பயிரிட்டு விற்பனையில் ஈடுபட்டு வந்த 2 பேரை காவல் துறையினர் கைது செய்து அவர்களிடம் இருந்து கை துப்பாக்கி, இருசக்கர வாகனங்களை பறிமுதல் செய்தனர்.<\/p>\n\n<p>இது குறித்து காவல் துறையினர் கூறயிதாவது:<\/p>","link":"https:\/\/www.hindutamil.in\/news\/tamilnadu\/684305-two-arrested-for-planting-ganja.html?frm=rss_more_article","image":["https:\/\/static.hindutamil.in\/hindu\/uploads\/news\/2021\/06\/20\/large\/684305.jpg"],"pubdate":"2021-06-20T18:21:36+00:00"},{"title":"மேகதாது அணை விவகாரம்; பிரதமர் மோடி தலையிட்டு தடுக்க வேண்டும்: முத்தரசன்","text":"<p><img src=\"https:\/\/static.hindutamil.in\/hindu\/uploads\/news\/2021\/06\/20\/large\/684302.jpg\" \/><\/p><p>மேகதாது அணை விவகாரத்தில், கர்நாடக முதல்வரின் கடுமையான அத்துமீறலுக்கு கண்டனம் என, இந்தியக் கம்யூனிஸ்ட் கட்சியின் மாநில செயலாளர் இரா.முத்தரசன் தெரிவித்துள்ளார்.<\/p>\n\n<p>இது தொடர்பாக, இரா.முத்தரசன் இன்று (ஜூன் 20) வெளியிட்ட அறிக்கை:<\/p>","link":"https:\/\/www.hindutamil.in\/news\/tamilnadu\/684302-mutharasan-on-mekedatu-dam-issue.html?frm=rss_more_article","image":["https:\/\/static.hindutamil.in\/hindu\/uploads\/news\/2021\/06\/20\/large\/684302.jpg"],"pubdate":"2021-06-20T17:35:56+00:00"},{"title":"ஒலிம்பிக் போட்டிக்கு தகுதி: வாள்வீச்சு வீராங்கனை பவானி தேவிக்கு ரூ. 5 லட்சம் உதவித் தொகை","text":"<p><img src=\"https:\/\/ptm-cms-images.sgp1.cdn.digitaloceanspaces.com\/uploads\/news-image\/2021\/06\/20\/800x400\/122318.webp\" \/><\/p><p><strong>ஒலிம்பிக் போட்டிக்கு தகுதி பெற்றுள்ள தமிழக வாள்வீச்சு வீராங்கனை பவானி தேவியின் பயிற்சிக்கு முதலமைச்சர் மு.க.ஸ்டாலின் 5 லட்சம் ரூபாய் நிதியுதவி வழங்கினார்.<\/strong><\/p>\n<p>டோக்யோ ஒலிம்பிக் போட்டிக்காக தமிழகத்தைச் சேர்ந்த பவானி தேவி, தற்போது இத்தாலியில் பயிற்சி மேற்கொண்டு வருகிறார். மேலும் சில சிறப்பு பயிற்சி பெற தமிழ்நாடு அரசிடம் அவர் உதவி கோரியிருந்தார். இந்த நிலையில், பவானி தேவியை ஊக்கவிக்கும் வகையில், 5 லட்சம் ரூபாய்க்கான காசோலையை அவரது தயாரிடம் முதலமைச்சர் மு.க.ஸ்டாலின் சென்னையில் வழங்கினார்.<\/p>\n<p><\/p><p><a href=\"http:\/\/puthiyathalaimurai.com\/newsview\/107016\/CM-Stalin-has-given-special-scholarship-to-fencer-Bhavani-Devi.html\" style=\"color: #FF4422;\" target=\"_blank\">Source : WWW.PUTHIYATHALAIMURAI.COM<\/a><\/p>","link":"http:\/\/puthiyathalaimurai.com\/newsview\/107016\/CM-Stalin-has-given-special-scholarship-to-fencer-Bhavani-Devi.html","image":["https:\/\/ptm-cms-images.sgp1.cdn.digitaloceanspaces.com\/uploads\/news-image\/2021\/06\/20\/800x400\/122318.webp"],"pubdate":"2021-06-20T17:31:24+00:00"},{"title":"சாந்தமான 'சங்கர்'; ஆட்கொல்லி யானை சாதுவானது எப்படி?","text":"<p><img src=\"https:\/\/static.hindutamil.in\/hindu\/uploads\/news\/2021\/06\/20\/large\/684301.jpg\" \/><\/p><p>பழக்கும் விதத்திலும் பழகும் விதத்திலும் காட்டு யானையும் கனிந்து விடும் என்பதற்கு உதாரணமாக, நீலகிரி மாவட்டம் கூடலூரில் மூன்று பேரை கொன்ற காட்டு யானை சங்கர், வளர்ப்பு யானையாக மாறி மனிதர்களோடு நெருங்கி பழகி வருகிறது.<\/p>\n\n<p>நீலகிரி மாவட்டம் முதுமலை புலிகள் காப்பகம் தெப்பக்காட்டில் வளர்ப்பு யானைகள் முகாம் உள்ளது. ஆசியாவிலேயே பெரிய யானைகள் வளர்ப்பு முகாம் இதுதான். வனத்தில் தாயை பிரிந்து தவிக்கும் குட்டிகள் மற்றும் ஊருக்குள் புகுந்து அட்டகாசம் செய்யும் காட்டு யானைகள் அடக்கி ஆளப்பட்டு, வளர்ப்பு யானைகளாக வளர்க்கப்படுகின்றன. தற்போது 28 வளர்ப்பு யானைகளை வனத்துறையினர் பராமரித்து வருகின்றனர்.<\/p>","link":"https:\/\/www.hindutamil.in\/news\/tamilnadu\/684301-elephant-issue-in-nilgiris.html?frm=rss_more_article","image":["https:\/\/static.hindutamil.in\/hindu\/uploads\/news\/2021\/06\/20\/large\/684301.jpg"],"pubdate":"2021-06-20T17:25:38+00:00"},{"title":"எழும்பூர் அரசு குழந்தைகள் நல மருத்துவமனையில் முதல்வர் ஸ்டாலின் ஆய்வு","text":"<p><img src=\"https:\/\/static.hindutamil.in\/hindu\/uploads\/news\/2021\/06\/20\/large\/684299.jpg\" \/><\/p><p>எழும்பூர் அரசு குழந்தைகள் நல மருத்துவமனையில் குழந்தைகள் கரோனா பராமரிப்பு மையத்தை முதல்வர் ஸ்டாலின் ஆய்வு மேற்கொண்டார்.<\/p>\n\n<p>இது தொடர்பாக, தமிழக அரசு இன்று (ஜூன் 20) வெளியிட்ட செய்திக்குறிப்பு:<\/p>","link":"https:\/\/www.hindutamil.in\/news\/tamilnadu\/684299-mk-stalin-inspects-in-egmore-children-hospital.html?frm=rss_more_article","image":["https:\/\/static.hindutamil.in\/hindu\/uploads\/news\/2021\/06\/20\/large\/684299.jpg"],"pubdate":"2021-06-20T17:13:48+00:00"},{"title":"தமிழகத்தில் ஒருதுரும்பு கூட குறை சொல்ல முடியாத அளவுக்கு ஆட்சி நடக்கிறது: அமைச்சர் மூர்த்தி புகழாரம்","text":"<p><img src=\"https:\/\/static.hindutamil.in\/hindu\/uploads\/news\/2021\/06\/20\/large\/684298.jpg\" \/><\/p><p>தமிழகத்தில் ஒருதுரும்பு கூட குறை சொல்ல முடியாத அளவுக்கு ஆட்சி நடக்கிறது என, வணிகவரித்துறை அமைச்சர் பி.மூர்த்தி கூறினார்.<\/p>\n\n<p>மதுரை கிழக்கு தொகுதிக்கு உட்பட்ட கருவனூரில் புதிய மின்மாற்றியை வணிக வரித்துறை அமைச்சர் பி.மூர்த்தி இன்று (ஜூன் 20) திறந்து வைத்தார். ஆட்சியர் அனிஷ்சேகர் உள்ளிட்ட மின்வாரிய அதிகாரிகள் பங்கேற்றனர்.<\/p>","link":"https:\/\/www.hindutamil.in\/news\/tamilnadu\/684298-minister-murthy-on-dmk-government.html?frm=rss_more_article","image":["https:\/\/static.hindutamil.in\/hindu\/uploads\/news\/2021\/06\/20\/large\/684298.jpg"],"pubdate":"2021-06-20T17:04:40+00:00"},{"title":"பெட்ரோல், டீசல் விலை விவகாரம்; திமுகவின் இரட்டை வேடம் அம்பலமாகி விட்டது: அன்புமணி விமர்சனம்","text":"<p><img src=\"https:\/\/static.hindutamil.in\/hindu\/uploads\/news\/2021\/06\/20\/large\/684294.jpg\" \/><\/p><p>பெட்ரோல், டீசல் விலை விவகாரம் தொடர்பாக, திமுகவின் இரட்டை வேடம் அம்பலமாகி விட்டது என, பாமக இளைஞரணித் தலைவரும் மாநிலங்களவை உறுப்பினருமான அன்புமணி ராமதாஸ் விமர்சித்துள்ளார்.<\/p>\n\n<p>இது தொடர்பாக, அன்புமணி இன்று (ஜூன் 20) வெளியிட்ட அறிக்கை:<\/p>","link":"https:\/\/www.hindutamil.in\/news\/tamilnadu\/684294-anbumani-on-petrol-diesel-price-hikes.html?frm=rss_more_article","image":["https:\/\/static.hindutamil.in\/hindu\/uploads\/news\/2021\/06\/20\/large\/684294.jpg"],"pubdate":"2021-06-20T16:34:13+00:00"}]