[{"title":"சம்பளம் போதாமல் தொழிலாளி தற்கொலை","text":"<p>பெங்களூரு, ஜூன் 12- கொரோனா தொற்று கடுமையான பாதிப்புகளை ஏற்படுத்துவரும் நிலையில் வாழ்க்கையை நடத்த தன் வேலையில் கிடைக்கும் சம்பளம் போதவில்லை என மனம் நொந்த தொழிலாளி ஒருவர் மரண வாக்குமூலம் எழுதிவைத்து தற்கொலை செய்து கொண்டுள்ள சம்பவம் ராஜநகுண்டே அட்டிகானஹள்ளியில் நடந்துள்ளது. தொடடபல்லபுராவின் தொழிற்பேட்டை பகுதியில் இண்டோ மிம் நிறுவனத்தில் பணியாற்றிவந்த தாவணகெரேவை சேர்ந்த சிவராஜ்(28) தற்கொலை செய்து கொண்டவர். சம்பளத்தை அதிகரிக்காமல் குறைந்த சம்பளத்தில் குடும்பம் நடத்துவது கடினமாக உள்ளது. இது தவிர நிறுவனத்தின் நிர்வாக குழுவினர் தரும் தொல்லைகளை தாங்க முடியாமல் தற்கொலை செய்து கொள்வதாக எழுதி வைத்து விட்டு சிவராஜ் தன் வீட்டில் தற்கொலை செய்து கொண்டுள்ளார். சிவராஜுக்கு 18 ஆயிரம் ரூபாய் சம்பளம் கிடைத்துவந்தது. இதில் வீட்டை நடத்த இவரால் முடிய வில்லை. சம்பளத்தை உயர்த்துங்கள் என்ற கோரிக்கையையும் நிர்வாகம் ஏற்கவில்லை. தவிர நிறுவனத்தின் வெங்கட்ராமு, பாலு மற்றும் ராமு ஆகியோர் மனவியல் உளைச்சல்கள் தருவதாகவும் சிவராஜ் தன் கடிதத்தில் தெரிவித்துள்ளார். இத்துடன் தன் குடும்பம் குறித்து எழுதியுள்ள அவர் நிறுவனத்தில் எனக்கு கிடைக்கும் காப்பீடு தொகையை தன் குடும்பத்தாருக்கு அளிக்குமாறும் கடிதத்தில் தெரிவித்துள்ளார். அடகு வைத்திருக்கும் என் தாய் மற்றும் சகோதரியின் நகைகளை யாரவது மீட்டு கொடுங்கள் என்றும் கேட்டுக்கொண்டுள்ளார். தான் சாவது குறித்து வீட்டில் உள்ளவர்கள் என்னை மன்னிக்க வேண்டும் என்றும் அவர் குறிப்பிட்டுள்ளார். இந்த தற்கொலை குறித்து வழக்கு பதிவு செய்துகொண்டுள்ள ராஜனக்குண்டே போலீசார் மேலும் விசாரணை நடத்தி வருகிறார்கள்.<\/p>\n<p>The post <a href=\"https:\/\/dinasudar.com\/%e0%ae%9a%e0%ae%ae%e0%af%8d%e0%ae%aa%e0%ae%b3%e0%ae%ae%e0%af%8d-%e0%ae%aa%e0%af%8b%e0%ae%a4%e0%ae%be%e0%ae%ae%e0%ae%b2%e0%af%8d-%e0%ae%a4%e0%af%8a%e0%ae%b4%e0%ae%bf%e0%ae%b2%e0%ae%be%e0%ae%b3%e0%ae%bf\/\" rel=\"nofollow\">சம்பளம் போதாமல் தொழிலாளி தற்கொலை<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%9a%e0%ae%ae%e0%af%8d%e0%ae%aa%e0%ae%b3%e0%ae%ae%e0%af%8d-%e0%ae%aa%e0%af%8b%e0%ae%a4%e0%ae%be%e0%ae%ae%e0%ae%b2%e0%af%8d-%e0%ae%a4%e0%af%8a%e0%ae%b4%e0%ae%bf%e0%ae%b2%e0%ae%be%e0%ae%b3%e0%ae%bf\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Sat, 12 Jun 2021 08:15:15 +0000"},{"title":"பலி அதிகரிப்பு – தொற்று குறைவு","text":"<p>புதுடெல்லி, ஜூன் 12- இந்தியாவில் கொரோனா பாதிப்பின் இரண்டாவது அலை மெல்ல மெல்ல கட்டுக்குள் வரத்தொடங்கியுள்ளது. அந்த வகையில் 5வது நாளாக இன்று கொரோனா பாதிப்பு ஒரு லட்சத்திற்கு கீழ் பதிவாகியுள்ளது. நேற்றைய உயிரிழப்பு எண்ணிக்கையான 2,197 உடன் பீகார் அளித்த உயிரிழப்பு எண்ணிக்கையான 3,951 உயிரிழப்புகள் சேர்க்கப்பட்டு நேற்றுமட்டும் இந்தியாவில் புதிய உச்சமாக 6 ஆயிரத்து 148 பேர் உயிரிழந்ததாக தெரிவிக்கப்பட்டிருந்தது.<br \/>இந்நிலையில் கடந்த 24 மணி நேரத்தில் மேலும் 4,002 பேர் கொரோனாவுக்கு பலியாகி உள்ளதாக தெரிவிக்கப்பட்டுள்ளது.<br \/>இதுதொடர்பாக மத்திய சுகாதாரத்துறை அமைச்சகம் இன்று வெளியிட்டுள்ள அறிக்கையில், நாட்டில் கடந்த 24 மணிநேரத்தில் 84 ஆயிரத்து 332 பேர் கொரோனா பாதிப்புக்கு ஆளாகி உள்ளனர். இதனால் மொத்த கொரோனா பாதிப்பு எண்ணிக்கை 2 கோடியே 93 லட்சத்து 59 ஆயிரத்து 155 ஆக உயர்வடைந்து உள்ளது. கொரோனா பாதிப்பால் ஒரேநாளில் மேலும் 4,002 பேர் உயிரிழந்து உள்ளனர். இதனால் மொத்த உயிரிழப்பு எண்ணிக்கை 3,67,081 ஆக உயர்ந்து உள்ளது. கடந்த 24 மணிநேரத்தில் 1 லட்சத்து 21 ஆயிரத்து 311 பேர் குணமடைந்து வீடு திரும்பியுள்ளனர். இதனால் மொத்த குணமடைந்தோர் எண்ணிக்கை 2 கோடியே 79 லட்சத்து 11 ஆயிரத்து 384 ஆக உயர்வடைந்து உள்ளது. கொரோனா பாதிப்பு காரணமாக தற்போது 10,80,690 பேர் சிகிச்சை பெற்று வருகின்றனர். நாட்டில் இதுவரை போடப்பட்ட கொரோனா தடுப்பூசிகளின் எண்ணிக்கை 24 கோடியே 96 லட்சத்து 304 ஆக உள்ளது என்று தெரிவித்து உள்ளது.<\/p>\n<p>The post <a href=\"https:\/\/dinasudar.com\/%e0%ae%aa%e0%ae%b2%e0%ae%bf-%e0%ae%85%e0%ae%a4%e0%ae%bf%e0%ae%95%e0%ae%b0%e0%ae%bf%e0%ae%aa%e0%af%8d%e0%ae%aa%e0%af%81-%e0%ae%a4%e0%af%8a%e0%ae%b1%e0%af%8d%e0%ae%b1%e0%af%81-%e0%ae%95%e0%af%81\/\" rel=\"nofollow\">பலி அதிகரிப்பு &#8211; தொற்று குறைவு<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%aa%e0%ae%b2%e0%ae%bf-%e0%ae%85%e0%ae%a4%e0%ae%bf%e0%ae%95%e0%ae%b0%e0%ae%bf%e0%ae%aa%e0%af%8d%e0%ae%aa%e0%af%81-%e0%ae%a4%e0%af%8a%e0%ae%b1%e0%af%8d%e0%ae%b1%e0%af%81-%e0%ae%95%e0%af%81\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Sat, 12 Jun 2021 08:14:28 +0000"},{"title":"நீர் தொட்டியில் குழந்தை சடலம் மீட்பு","text":"<p>சாமராஜநகர், ஜூன் 12- தனியார் மருத்துவமனை ஒன்றின் காலி நீர் தொட்டியில் பிறந்த குழந்தையின் உடல் கண்டெடுக்கப்பட்ட சம்பவம் கொள்ளேகால் மாவட்டத்தின் காமகெரேவில் நடந்துள்ளது. இங்குள்ள ஹோலி க்ராஸ் மருத்துவமனையில் உள்ள காலி நீர் தொட்டியில் கிடைத்துள்ள சுமார் பிறந்து 6 நாட்களே ஆன குழந்தயின் உடல் கண்டெடுக்கப்பட்டுள்ளது. இன்னும் தொப்புள் கொடியும் கத்தரிக்காமல் அப்படியே உள்ளது. உடல் ஊனமுற்று குழந்தை பிறந்திருப்பதால் குழந்தையை பெற்றவர் பிளாஸ்டிக் உறையில் குழந்தையை போட்டு மூச்சு திணரவைத்திருப்பது தெரிய வந்துள்ளது. மருத்துவ ஊழியர் ஒருவர் பிணவறைக்கு அருகில் சென்று கொண்டிருந்தபோது துர்வாசனை அடித்ததால் அக்கம்பக்கம் பார்த்தபோது தொட்டியில் பிளாஸ்டிக் உறையில் குழந்தயின் உடல் இருப்பது தெரியவந்துள்ளது. மருத்துவமயிலேயே குழந்தை பிறந்திருந்தால் அதன் தொப்புள் கொடி நீக்கப்பட்டிருக்கும். எனவே இந்த மருத்துவமனையில் குழந்தை பிறக்க வில்லை இந்த நிலையில் போலீசார் மருத்துவமனையின் சி சி டி வி பதிவுகளை ஆராய்ந்து வருகின்றனர். இச்சம்பவம் குறித்து ஹனூர் போலீஸ் நிலையத்தில் வழக்கு பதிவாகியுள்ளது.<\/p>\n<p>The post <a href=\"https:\/\/dinasudar.com\/%e0%ae%a8%e0%af%80%e0%ae%b0%e0%af%8d-%e0%ae%a4%e0%af%8a%e0%ae%9f%e0%af%8d%e0%ae%9f%e0%ae%bf%e0%ae%af%e0%ae%bf%e0%ae%b2%e0%af%8d-%e0%ae%95%e0%af%81%e0%ae%b4%e0%ae%a8%e0%af%8d%e0%ae%a4%e0%af%88\/\" rel=\"nofollow\">நீர் தொட்டியில் குழந்தை சடலம் மீட்பு<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%a8%e0%af%80%e0%ae%b0%e0%af%8d-%e0%ae%a4%e0%af%8a%e0%ae%9f%e0%af%8d%e0%ae%9f%e0%ae%bf%e0%ae%af%e0%ae%bf%e0%ae%b2%e0%af%8d-%e0%ae%95%e0%af%81%e0%ae%b4%e0%ae%a8%e0%af%8d%e0%ae%a4%e0%af%88\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Sat, 12 Jun 2021 08:13:36 +0000"},{"title":"தடுப்பூசி கால அளவில் மாற்றம் குறித்து பீதி வேண்டாம்","text":"<p>பெங்களூரு, ஜூன் 12- கோவிஷீல்டு தடுப்பூசி டோஸுகளுக்கு இடையேயான கால இடைவெளியில் உடனடி மாற்றம் கொண்டுவந்திருப்பது குறித்து பொது மக்கள் எந்த பயமும் கொள்ள வேண்டியதில்லை என அரசு நேற்று தெரிவித்துள்ளது. தவிர இந்த கால இடைவெளியை குறைப்பது குறித்துசரியான விதத்தில் விஞ்ஞானிகள் ஆய்வுகள் மேற்கொண்டிருப்பதாகவும் அரசு குறிப்பில் தெரிவிக்கப்பட்டுள்ளது. இது குறித்து நித்தி ஆயோக் உறுப்பினர் வி கே பால் கூறுகையில் இரண்டு டோஸ் தடுப்பூசிகளுக்கான கால இடைவெளியை அதிகரிக்கும் போதும் முதல் டோஸ் எடுத்துக்கொண்டவர்களுக்கு இது உடலில் எவ்வித மாற்றம் ஏற்படுத்தும் என்பது குறித்தும் தீர ஆய்வுகள் மேற்கொள்ளப்பட்டது என்பதை நாம் நினைவில் கொள்ள வேண்டும். எனவே இத்தகைய முடிவுகள் மேற்கொள்ளும்போது மிகவும் எச்சரிக்கையுடனே செயல்படுகிறோம். தவிர இப்போது முதல் டோஸ் எடுத்துக்கொள்பவர்கள் எண்ணிக்கையும் அதிகரிப்பதால் அதே அளவில் மக்கள் நோய் எதிர்ப்பு சக்தியையும் பெரும் வாய்ப்புள்ளது. இது போன்ற முடிவுகள் எடுக்கப்படும் முன் இந்த துறைகளின் வல்லுனர்களின் கருத்தும் கேட்டு ஆலோசித்த பின்னரே எடுக்கப்படுகிறது என்றார்.<\/p>\n<p>The post <a href=\"https:\/\/dinasudar.com\/%e0%ae%a4%e0%ae%9f%e0%af%81%e0%ae%aa%e0%af%8d%e0%ae%aa%e0%af%82%e0%ae%9a%e0%ae%bf-%e0%ae%95%e0%ae%be%e0%ae%b2-%e0%ae%85%e0%ae%b3%e0%ae%b5%e0%ae%bf%e0%ae%b2%e0%af%8d-%e0%ae%ae%e0%ae%be%e0%ae%b1\/\" rel=\"nofollow\">தடுப்பூசி கால அளவில் மாற்றம் குறித்து பீதி வேண்டாம்<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%a4%e0%ae%9f%e0%af%81%e0%ae%aa%e0%af%8d%e0%ae%aa%e0%af%82%e0%ae%9a%e0%ae%bf-%e0%ae%95%e0%ae%be%e0%ae%b2-%e0%ae%85%e0%ae%b3%e0%ae%b5%e0%ae%bf%e0%ae%b2%e0%af%8d-%e0%ae%ae%e0%ae%be%e0%ae%b1\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Sat, 12 Jun 2021 08:12:15 +0000"},{"title":"2 ஆம் அலையில் 719 டாக்டர்கள் பலி","text":"<p>புதுடெல்லி, ஜூன் 12- கொரோனா இரண்டாம் அலையில் நாடு முழுவதும் 719 டாக்டர்கள் மருத்துவ சேவையில் தங்கள் உயிரை அர்ப்பணித்துள்ளதாக இந்திய மருத்துவர்கள் சங்கம் தெரிவித்துள்ளது. அதில் அதிகபட்சமாக, பீகார் மாநிலத்தில் 111 டாக்டர்கள் கொரோனாவுக்கு பலியாகி உள்ளனர். டெல்லியில் 109 டாக்டர்கள் கொரோனா சிகிச்சையில் ஈடுபட்டு அதே நோய்க்கு உயிரிழந்தனர். 2வது அலையில்உத்தரப் பிரதேசத்தில் 79 டாக்டர்களும் மேற்கு வங்காளத்தில் 63 பேரும், ராஜஸ்தானில் 43 பேரும் கொரோனா பணியில் தங்கள் உயிரை தியாகம் செய்து உள்ளனர். தென் மாநிலங்களில் ஆந்திராவில் 35 டாக்டர்களும், தெலுங்கானாவில் 36 டாக்டர்களும், தமிழ்நாட்டைப் பொறுத்தவரை, 32 டாக்டர்கள் உயிரிழந்தனர். கர்நாடகவில் 9 பெரும்,கேரளாவில் 24 பேரும் உயிரிழந்து உள்ளனர்.<\/p>\n<p>The post <a href=\"https:\/\/dinasudar.com\/2-%e0%ae%86%e0%ae%ae%e0%af%8d-%e0%ae%85%e0%ae%b2%e0%af%88%e0%ae%af%e0%ae%bf%e0%ae%b2%e0%af%8d-719-%e0%ae%9f%e0%ae%be%e0%ae%95%e0%af%8d%e0%ae%9f%e0%ae%b0%e0%af%8d%e0%ae%95%e0%ae%b3%e0%af%8d-%e0%ae%aa\/\" rel=\"nofollow\">2 ஆம் அலையில் 719 டாக்டர்கள் பலி<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/2-%e0%ae%86%e0%ae%ae%e0%af%8d-%e0%ae%85%e0%ae%b2%e0%af%88%e0%ae%af%e0%ae%bf%e0%ae%b2%e0%af%8d-719-%e0%ae%9f%e0%ae%be%e0%ae%95%e0%af%8d%e0%ae%9f%e0%ae%b0%e0%af%8d%e0%ae%95%e0%ae%b3%e0%af%8d-%e0%ae%aa\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Sat, 12 Jun 2021 08:11:07 +0000"},{"title":"கர்நாடகத்தில் தொடரும் கனமழை","text":"<p>பெங்களூரு, ஜூன் 12- மாநிலத்தில் பருவமழை தீவீரமடைந்திருப்பதில் அடுத்த மூன்று நாட்கள் மாநிலத்தின் கடலோரம் மற்றும் தென் உள் பகுதிகளில் கடும் மழை பெய்ய உள்ளது. மாநிலத்தின் உத்தர கன்னடா, தக்ஷிண கன்னடா, உடுப்பி, சிவமொக்க, சிக்கமகளூரு, பெங்களூரு, குடகு, மைசூரு, மங்களூரு மற்றும் பெங்களூரு கிரமந்தரம் ஆகிய மாவட்டங்களில் அதிக மழை பெய்ய வாய்ப்புகள் உள்ளது என வானிலை ஆய்வு மையம் தெரிவித்துள்ளது. ஜூன் முதல் செப்டம்பர் வரையிலான நான்கு மாத பருவ மழை நாடு முழுக்க 70 சதவிகித மழை பொழிய வாய்ப்புள்ளது. இது நெல் சோயாபீன் மற்றும் பருத்தி விளைச்சலுக்கு நல்ல பயனை தரும். கடந்த இரண்டு ஆண்டுகளாக இது நல்ல விளைவை தந்துள்ளது. கொரோனா தொற்று காலத்திலும் கடந்த ஆண்டு நல்ல பழை பெய்து விவசாயிகள் மகிழ்ச்சி அடையும் நிலையில் இருந்தது. விவசாயிகள் இந்த ஆண்டும் அதே நம்பிக்கையுடன் உள்ளனர். ஜூன் 12 முதல் ஒரு வார காலம் உடுப்பி,உத்தர கன்னடா மற்றும் தக்ஷிண கன்னடா மாவட்டங்களின் கடலோர பகுதிகளில் பருவ மழை அதிகமாக இருக்கும். தென் உள் பகுதிகளிலும் இன்று மழை பெய்யும் வாய்ப்புகள் உள்ளது. கடலோரம் மட்டுமின்றி சிவமொக்க, சிக்கமகளூரு, குடகு, ஹாசன், பீதர், கதக் பெங்களூரு நகரம், கலபுரகி, பெங்களூரு கிராமாந்தரம், சித்ரதுர்கா, கோலார், துமகூரு, கொப்பால், தாவணகெரே மாவட்டங்களிலும் இன்று மழை பெய்யும் வாய்ப்புகளுள்ளது.<\/p>\n<p>The post <a href=\"https:\/\/dinasudar.com\/%e0%ae%95%e0%ae%b0%e0%af%8d%e0%ae%a8%e0%ae%be%e0%ae%9f%e0%ae%95%e0%ae%a4%e0%af%8d%e0%ae%a4%e0%ae%bf%e0%ae%b2%e0%af%8d-%e0%ae%a4%e0%af%8a%e0%ae%9f%e0%ae%b0%e0%af%81%e0%ae%ae%e0%af%8d-%e0%ae%95%e0%ae%a9\/\" rel=\"nofollow\">கர்நாடகத்தில் தொடரும் கனமழை<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%95%e0%ae%b0%e0%af%8d%e0%ae%a8%e0%ae%be%e0%ae%9f%e0%ae%95%e0%ae%a4%e0%af%8d%e0%ae%a4%e0%ae%bf%e0%ae%b2%e0%af%8d-%e0%ae%a4%e0%af%8a%e0%ae%9f%e0%ae%b0%e0%af%81%e0%ae%ae%e0%af%8d-%e0%ae%95%e0%ae%a9\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Sat, 12 Jun 2021 08:09:52 +0000"},{"title":"கரூர்: 'பெட்ரோல், டீசல் விற்பனையில் ரூ.20 லட்சம் கோடி முறைகேடு!' பா.ஜ.க-வைச் சாடும் ஜோதிமணி எம்.பி!","text":"<p>Also Read: <a href=\"https:\/\/www.vikatan.com\/news\/tamilnadu\/mp-jothimani-raises-fund-in-online-to-help-karur-govt-hospitals-to-tackle-covid-19\">`ஒரு உயிரைக்கூட இழக்கக் கூடாது!' - கரூருக்காக இணையத்தில் நிதி திரட்டும் ஜோதிமணி எம்.பி<\/a><\/p><p>\"கடந்த ஏழு ஆண்டுகளில் பெட்ரோல், டீசல் விற்பனையில் மத்திய பா.ஜ.க அரசு ரூ.20 லட்சம் கோடி கொள்ளையடித்துள்ளது\" என்று கரூர் எம்.பி ஜோதிமணி அதிரடியாகக் குற்றம்சாட்டியுள்ளார். பெட்ரோல், டீசல் உயர்வைக் கண்டித்து, காங்கிரஸ் கட்சி சார்பில் கரூரில் ஆர்ப்பாட்டம் நடத்தப்பட்டது. அதில் கலந்துகொண்ட ஜோதிமணி, பின்னர் செய்தியாளர்களைச் சந்தித்தார். அப்போது பேசிய அவர்,<\/p><figure><img src=\"https:\/\/gumlet.assettype.com\/vikatan\/2021-06\/501e3da3-fdbd-4940-82d3-f9e028677944\/jothimani_2.jpg\" \/><figcaption> ஜோதிமணி <\/figcaption><\/figure><p>\"காங்கிரஸ் ஆட்சியில் கச்சா எண்ணெய் விலை 105 டாலராக இருந்தநிலையில், தற்போது 60 டாலராகவும், அதற்கு முன்பு 2014 முதல் 2018-ம் ஆண்டு காலகட்டத்தில் 15 டாலராகவும் இருந்தது. மத்தியில் ஆளும் மோடி தலைமையிலான பா.ஜ.க அரசு, கடந்த ஏழு ஆண்டுகளில் பெட்ரோல், டீசல் விற்பனை மூலம் ரூ.20 லட்சம் கோடி கொள்ளையடித்துள்ளது. பிரிட்டிஷ் அரசைவிட கொடுங்கோலான வரிவிதிக்கும் அரசாக பா.ஜ.க அரசு உள்ளது.  கடந்த, மே 21-ம் தேதி முதல் 10 நாள்களில் ஆக்சிஜன் கிடைக்காமல் மக்கள் அல்லல்பட்டுவருகின்றனர். கொரோனாவால் உயிரிழந்தவர்களைப் புதைக்க மயானத்தில் இடம்கூட இல்லாத அவலம் நிலவுகிறது. இந்தநிலையில்தான், பா.ஜ.க அரசு ஈவு இரக்கமற்ற முறையில் பெட்ரோல், டீசல் நிலையை 21 முறை உயர்த்தியுள்ளது. உலகத்தில் எந்த நாட்டிலும் இவ்வளவு வரி வசூலிக்கப்படுவதில்லை. இந்தியாவிடமிருந்து பெட்ரோல், டீசல் வாங்கி விற்கும் நேபாள அரசுகூட இவ்வளவு வரியை மக்கள் மீது சுமத்தியது இல்லை. ஆனால், பா.ஜ.க அரசு வரியைச் சுமத்தி, மக்களை வஞ்சிக்கிறது. அதனால், இந்த ஆட்சி விரைவில் துடைத்தெறியப்பட வேண்டும். மக்களுக்காக காங்கிரஸ் கட்சி என்றைக்கும் துணை நிற்கும்\" என்றார்.<\/p>","link":"https:\/\/www.vikatan.com\/news\/politics\/mp-jothimani-allegedly-said-that-bjp-government-implement-more-tax-than-british-period","image":["https:\/\/gumlet.assettype.com\/vikatan\/2021-06\/2dc138fe-3188-4bd7-9478-51335cb538ab\/jothimani.jpg"],"pubdate":"Sat, 12 Jun 2021 06:55:43 +0000"},{"title":"`கொரோனா நோயாளிகளுக்கு மூன்று வேளையும் ஊட்டச்சத்து உணவு!' - ஒரு குடும்பத்தின் உன்னத சேவை","text":"<p>``இது சுயநலமிக்க உலகம், மற்றவர்களுக்கு உதவி செய்யக்கூடிய மனிதர்கள் மிகவும் அரிதாகிவிட்ட காலகட்டம் இது\" எனப் பரவலாகப் பலரும் புலம்பிக்கொண்டிருந்த நேரத்தில்... கொரோனா வைரஸ் பரவல், சில நல்ல உள்ளங்களை இந்த உலகுக்கு வெளிச்சம் போட்டுக் காட்டிக்கொண்டிருக்கிறது. மனிதநேயம் மிக்கவர்கள், கொரோனா நோயாளிகளுக்குத் தங்களால் இயன்ற வகையில் பலவிதமான உதவிகளை வழங்கி வருகிறார்கள். இன்னும் சிலரோ மிகவும் சவாலான காரியங்களைச் செய்து வருகிறார்கள். <\/p><p>திருவாரூரைச் சேர்ந்த ஒரு குடும்பத்தினர், சொந்த செலவில் தங்களது வீட்டிலேயே மூன்று வேளை, 40 கொரோனா நோயாளிகளுக்குச் சத்தான உணவு வகைகளைச் சமைத்து, அவர்களது வீட்டிற்கே சென்று வழங்குவது நெகிழ வைக்கிறது.<\/p><figure><img src=\"https:\/\/gumlet.assettype.com\/vikatan\/2021-06\/5e18722f-3587-4f90-8108-23d99f910e6a\/IMG_20210611_152202.jpg\" \/><figcaption>வீட்டிலேயே தயார் செய்யப்பட்ட ஊட்டத்து உணவுகள்<\/figcaption><\/figure><p>திருவாரூர் தியாகராஜ நகரில் வசிக்கும் சீனிவாசன் - புவனேஸ்வரி, சூரியநாராயணன் - ஸ்ரீவித்யா சகோதர தம்பதிகள், தங்களது வீட்டிலேயே ஊட்டச்சத்துமிக்க  உணவுகளைச் சமைத்து, தினமும் 40 கொரோனா நோயாளிகளுக்கு மூன்று வேளை வழங்கி வருகிறார்கள். <\/p><p>காலையில் வழக்கமான உணவு வகைகளோடு சிறுதானிய தோசை, பயறு தோசை, துளசி, இஞ்சி, மிளகு, மஞ்சள், கிராம்பு கலந்து செய்யப்பட்ட கசாயம் வழங்குகிறார்கள். <\/p><p>மதியம் சாதம், சாம்பார், ரசம், கூட்டு, வறுவலோடு பருப்பு உசிலி, காய்கறி சாலட், வேப்பம்பூ ரசம், பச்சைப்பயறு சுண்டல், கொண்டைக்கடலை சுண்டல், சிவப்பு அவல் வழங்குகிறார்கள். <\/p><p>இரவு உணவாக இட்லி, பொங்கல், சிறுதானிய தோசையோடு பனங்கற்கண்டு, மஞ்சள், மிளகு கலந்த பால் வழங்குகிறார்கள். <\/p><p>வீட்டுச் சாப்பாடாக இருந்தால்தான் உடலுக்கு மேலும் ஆரோக்கியமாக இருக்கும் என்பதால் இவற்றை முழுக்க முழுக்க தங்களது வீட்டிலேயே தயார் செய்கிறார்கள். தினமும் 40 பேருக்கு மூன்று வேளை உணவு சமைப்பது என்பது மிகப் பெரிய சவால் அல்லவா?<\/p><figure><img src=\"https:\/\/gumlet.assettype.com\/vikatan\/2021-06\/24e1f41d-ec77-42de-bfd0-9465eb30f31f\/IMG_20210611_152124.jpg\" \/><figcaption>உணவு வழங்குதல் <\/figcaption><\/figure><p>சூரியநாராயணனிடம் இது குறித்துப் பேசினோம். ``என் அண்ணி புவனேஸ்வரியும், என் மனைவி ஸ்ரீவித்யாவும் சேர்ந்து மிகவும் நேசிப்போடு, தங்களோட கைப்பக்குவத்துல இந்த உணவுகளைத் தயார் செய்றாங்க. கொரோனா நோயாளிகள் குறைந்தபட்சம் 15 நாள்களுக்காவது சத்தான உணவுகள் சாப்பிடுறது ரொம்ப அவசியம். என் சகோதரி சௌமியா சைதன்யா ஹைதராபாத்துல நியூட்ஷிரியனிஸ்ட்டா இருக்கார். அவங்களோட ஆலோசனையின்படிதான் உணவு வகைகளை முடிவு பண்ணினோம். கொரோனா நோயாளிகள் எங்களை தொடர்புகொள்ளலாம்னு ஃபேஸ்புக், ட்விட்டர், இன்ஸ்டாகிராம்ல பதிவுகள் போட்டோம். நிறைய பேர் தொடர்புகொண்டாங்க. தினமும் மூணு வேளையும், அவங்க வீட்டு வாசல்ல, காம்பவுண்ட்ல சாப்பாட்டை வச்சிட்டு, போன் பண்ணுவோம்... வந்து எடுத்துக்குவாங்க. இதுல எதுவும் குறைகள் இருக்கா, சாப்பாட்டோட அளவு போதுமானு போன்ல கேட்டு மாற்றங்கள் செய்வோம். இதை எங்களோட சொந்தச் செலவுலதான் செய்றோம். இது எங்களுக்கு மிகப்பெரிய ஆத்ம திருப்தி’’ என்றார்.<\/p>","link":"https:\/\/www.vikatan.com\/news\/tamilnadu\/thiruvarur-family-provides-healthy-home-food-for-40-covid-patients-regularly","image":["https:\/\/gumlet.assettype.com\/vikatan\/2021-06\/533bd76b-b997-475b-a0f3-6d02214526f7\/IMG_20210611_152202.jpg"],"pubdate":"Sat, 12 Jun 2021 06:55:00 +0000"},{"title":"புதுக்கோட்டை: ரேஷன் அரிசி பதுக்கல்; 3,250 கிலோ பறிமுதல்; சார் ஆட்சியர் அதிரடி!","text":"<p>புதுக்கோட்டை மாவட்டம், அறந்தாங்கி பகுதிகளில் ரேஷன் அரிசி பதுக்கப்பட்டு, பெரிய மில்களில் தீட்டப்பட்டு மளிகைக் கடைகளில் விற்பதாகத் தொடர்ந்து புகார்கள் எழுந்தன. இந்தநிலையில்தான், அறந்தாங்கி அருகே கூத்தாடி வயல் பகுதியில் தனியாருக்குச் சொந்தமான குடோன் ஒன்றில் ரேஷன் அரிசிகள் மூட்டை மூட்டையாகப் பதுக்கிவைக்கப்பட்டிருப்பதாக அறந்தாங்கி சார் ஆட்சியருக்குப் புகார் சென்றது. புகாரின் பேரில் சார் ஆட்சியர் ஆனந்த் மோகன், வட்டாட்சியர் மார்ட்டின் லூதர்கிங், வருவாய் ஆய்வாளர் செந்தில் உள்ளிட்ட அதிகாரிகள் சம்பந்தப்பட்ட குடோனில் திடீர் ஆய்வு மேற்கொண்டனர்.<\/p><figure><img src=\"https:\/\/gumlet.assettype.com\/vikatan\/2021-06\/f22eb0dd-f343-4963-9fb2-45ae40bd913c\/IMG_20210611_WA0262__01__1_.jpg\" \/><figcaption> குடோன்<\/figcaption><\/figure><p>அப்போது, அந்த குடோனிலிருந்த 65 ரேஷன் அரிசி மூட்டைகளில் 3,250 கிலோ ரேஷன் அரிசி பதுக்கிவைக்கப்பட்டிருந்ததைக் கண்டுபிடித்தனர். ரேஷன் அரிசி மூட்டைகளை அந்தப் பகுதியைச் சேர்ந்த செம்புலிங்கம் என்பவர் ரேஷன் கடைகளிலிருந்து மொத்தமாக வாங்கி, பதுக்கிவைத்திருந்தது தெரியவந்தது.  அவரிடம் நடத்திய விசாரணையில், ரேஷன் கடைகளில் 50 கிலோ எடைகொண்ட ரேஷன் அரிசியை ரூ.250-க்கு மொத்தமாக வாங்கி அதை ஸ்டாக் வைத்திருப்பது தெரியவந்தது.<\/p><p>மேலும், இந்த ரேஷன் அரிசியைக் காரைக்குடி பகுதிகளிலுள்ள பெரிய மில்களில் பட்டைதீட்டி, விலையுயர்த்தி மளிகைக் கடைகளில் விற்பனை செய்துவருவதாகவும் கூறப்படுகிறது.  இதையடுத்து சார் ஆட்சியர் ஆனந்மோகன் உணவுப்பொருள்கள் கடத்தல் தடுப்புத்துறை அதிகாரிகளுக்குத் தகவல் தெரிவித்ததுடன், பதுக்கி வைக்கப்பட்டிருந்த சம்பந்தப்பட்ட நபரை போலீஸாரிடம் ஒப்படைத்தார்.<\/p><figure><img src=\"https:\/\/gumlet.assettype.com\/vikatan\/2021-06\/69204f2f-68f2-4e64-9b5c-8eb1cb42f967\/IMG_20210611_WA0272__01.jpg\" \/><figcaption>சீல் வைக்கும் அதிகாரிகள்<\/figcaption><\/figure><p>தொடர்ந்து அந்த குடோன் சார் ஆட்சியர் முன்னிலையில் சீல் வைக்கப்பட்டு பூட்டப்பட்டது. ரேஷன் அரிசி பதுக்குபவர்களுக்கு தண்டனை கிடைப்பதுபோல, இதற்குக் காரணமாக இருக்கும் சம்பந்தப்பட்ட ரேஷன்கடைப் பணியாளர்களைத் தற்காலிக பணியிடை நீக்கம் செய்ய வேண்டும் என்பதுதான் சமூக ஆர்வலர்களின் கோரிக்கையாக இருக்கிறது.<\/p>","link":"https:\/\/www.vikatan.com\/news\/crime\/sub-collector-seized-3250-kg-hoarding-ration-rice-at-pudukottai","image":["https:\/\/gumlet.assettype.com\/vikatan\/2021-06\/a282a3f7-9c5d-4b3b-987f-29abc9693997\/IMG_20210611_WA0260__01.jpg"],"pubdate":"Sat, 12 Jun 2021 06:43:03 +0000"},{"title":"விபத்தில் கால்கள் உடைந்த ஆடு; பைப் மூலம் சக்கர கால்கள்; குழந்தை போல் பராமரிக்கும் இளைஞர்!","text":"<p>கும்பகோணம் பகுதியைச் சேர்ந்த இளைஞர் ஒருவர், தான் செல்லமாக வளர்த்த ஆட்டுக்குட்டிக்கு அடிப்பட்டு நடக்க முடியாமல் தவித்ததைக் கண்டு மனம் துடித்து பிளாஸ்டிக் பைப் மூலம் ஆட்டுக்காகவே ரூ. 1,000  செலவில் வண்டி ஒன்றைத் தயார் செய்து நடக்க வைத்த சம்பவம் பெரும் நெகிழ்ச்சியை ஏற்படுத்தியுள்ளது. இதையறிந்த பலரும் அந்த இளைஞரைப் பாராட்டி வருகின்றனர். <\/p><figure><img src=\"https:\/\/gumlet.assettype.com\/vikatan\/2021-06\/9b6ee518-2881-403d-8c21-7971f4057562\/7fbf5abc_fdd9_403f_9f52_76b411eb3cc0.jpg\" \/><figcaption>ஆட்டுக்குட்டியுடன் சைமன்<\/figcaption><\/figure><p>கும்பகோணம் ஆண்கள் கல்லூரி சாலை பகுதியைச் சேர்ந்தவர் சைமன். பி.சி.ஏ படித்துள்ள இவர் வீட்டில் செல்லப் பிராணிகளாக நாய், ஆடு, மாடு, முயல் போன்றவற்றை வளர்த்து வருகிறார். உடன் பிறந்தவர்களைப் போல் அவற்றின் மீது மிகுந்த பரிவு காட்டி வேண்டியதைச் செய்து கொடுத்து வளர்ப்பதை அறிந்த பலரும் இளைஞரான சைமனை பாராட்டியுள்ளனர். இந்நிலையில், அவர் வளர்த்த ஆட்டுக்குட்டிகளில், ஒரு குட்டியின் மேல் டூவீலர் மோதியதில் ஆட்டுக் குட்டியின் பின் கால்களின் நரம்புகள் துண்டாகிவிட்டன.<\/p><p>பதறித்துடித்த சைமன் ஆட்டுக்குட்டியைத் தூக்கிக்கொண்டு டாக்டரிடம் ஓடினார். ஆட்டை பரிசோதித்த டாக்டர்கள், ``இனி ஆட்டுக் குட்டியால் எழுந்திருக்கவே முடியாது, சாகுற வரைக்கும் ஒரே இடத்துல படுத்தே கிடக்கும்\" எனக் கூறியுள்ளனர். உயிராக நேசித்து வளர்த்த ஆட்டுக்குட்டியின் நிலையை எண்ணி சைமன் மனம் வெதும்பினார். எப்படியாது ஆட்டுக்குட்டியை ஒரு இடத்திலிருந்து மற்றொரு இடத்துக்கு நடந்து செல்ல வைக்க வேண்டும் என நினைத்து ஆட்டுக்குட்டிக்காகவே பிளாஸ்டிக் பைப் மூலம் வண்டி ஒன்றைத் தயார் செய்துள்ளார்.<\/p><figure><img src=\"https:\/\/gumlet.assettype.com\/vikatan\/2021-06\/ca426f6c-e329-4602-ab08-4a954ff0e58c\/3cb33d0c_557d_4b01_8ef0_62aa0bf89a79.jpg\" \/><figcaption>ஆட்டுக்காகத் தயாரான வண்டி<\/figcaption><\/figure><p>அதில் ஆட்டுக் குட்டியைத் தூக்கி வைத்தால், ஆடு முன் கால்களில் நடந்து செல்கிறது. வீட்டின் பகுதிகளில் உள்ள புல்களை மேய்கின்றது. பெரும் சிரத்தை எடுத்து கால்கள் உடைந்த ஆட்டுக்குட்டியை குழந்தையைப் போல் எண்ணி பராமரித்து வரும் இளைஞரான சைமனை பலரும் பாராட்டி வருகின்றனர்.<\/p><p>இது குறித்து சைமனிடம் பேசினோம், ``நான் சிகப்பு நதி குருதிக்கொடை இயக்கம் என்ற அமைப்பை நடத்தி ரத்ததானம் செய்து வருகிறேன். மேலும், தமிழ் கூடு என்ற பெயரில் மாலை நேரத்தில் எங்கள் பகுதியைச் சேர்ந்த 1 முதல் 10 வகுப்பைச் சேர்ந்த ஏழை மாணவர்களுக்கு இலவச வகுப்புகளை நடத்தி வருகிறேன். ஆடு, மாடு, நாய், முயல் போன்றவற்றை செல்லப் பிராணிகளாக வளர்த்து வருகிறேன். அவற்றையும் எங்க வீட்ல உள்ள ஆளாகத்தான் பராமரிக்குறோம்.<\/p><figure><img src=\"https:\/\/gumlet.assettype.com\/vikatan\/2021-06\/2921082c-6d33-441e-8331-483977d331b8\/1290b250_00b6_4150_91b4_9ae749af7388.jpg\" \/><figcaption>சைமன்<\/figcaption><\/figure><p>நான் வளர்க்குற இரண்டு ஆடுகளில் குட்டி ஆடு டூவீலரில் அடிப்பட்டிருச்சு. ஆட்டுக்குட்டியின் பின்கால்களில் டூ வீலர் ஏறி இறங்கியதில் வலி தாங்க முடியாமல் ஆட்டுக்குட்டி கத்தியது. எனக்கு அழுகையும் ஆத்திரமும் வர உடனே ஆட்டுக்குட்டியை டாக்டர்கிட்ட தூக்கிட்டு ஓடினேன். ஆட்டை பார்த்த டாக்டர் ஊசி போட்டு முதலுதவி சிகிச்சை கொடுத்தார்.<\/p><p>சில நாள்களுக்குப் பிறகும் ஆடு எழுந்திரிச்சு நடக்கவே இல்லை. மீண்டும் டாக்டர்கிட்ட தூக்கிட்டுப் போனேன். அப்ப ஆட்டுக்குட்டியின் கால் எலும்பு கட் ஆகிவிட்டது இனி எழுந்து நடப்பதற்கு வாய்ப்பில்லை எனக் கூறினார். அதன் பிறகும் எப்படியாவது நடக்க வச்சுரணும் என்ற யோசனையில் ஆட்டை தூக்கிட்டு போய் நான்கு டாக்டர்கள் வரை காண்பிச்சேன் எல்லோரும் கைவிரித்துவிட்டனர்.<\/p><figure><img src=\"https:\/\/gumlet.assettype.com\/vikatan\/2021-06\/fdc26a69-1f22-4971-b0cd-47b06def1f2b\/f08d134d_3d34_4eb9_a158_994dcd5dd80b.jpg\" \/><figcaption>ஆடு<\/figcaption><\/figure><p>அருகிலிருந்தவர்கள் நடக்காத ஆட்டை வச்சுக்கிட்டு என்ன செய்யப் போற கசாப்பு கடைக்கு வித்துடுனு யோசனை சொன்னாங்க. பொதுவாக, நாங்க வீட்டில் வளர்க்குற பிராணிகளை விற்பனை செய்கிற பழக்கம் எங்களுக்கு இல்ல. அதோடு உயிருக்கு உயிரா வளர்த்த இந்த ஆட்டுக்குட்டியை எப்படி விற்க முடியும்? இருக்குற வர என்னோடு இருக்கட்டும் எனக் கூறிவிட்டேன்.<\/p><p>பின்னர் மரவேலை செய்யும் ஆசாரி மூலம் ஆட்டுக்குட்டிக்காக வண்டி ஒன்றை ரெடி செய்தேன். நான் ஆடு மேல வச்சிருந்த பாசத்த பார்த்துட்டு அவர் வண்டி செஞ்சதுக்கு காசே வாங்கிக்கல. ஆனால், வண்டி வெயிட்டாக இருந்ததால் அதை இழுத்துக்கொண்டு ஆட்டால் நடக்க முடியவில்லை. பின்னர் எனக்கு தெரிந்த நண்பர் ஒருவர் பிளாஸ்டிக் பைப்பால் வண்டி செய்தால் ஈசியாக இருக்கும் என யோசனை கூறியதுடன் அவரே வண்டியும் ரெடி செய்து தந்தார்.<\/p><figure><img src=\"https:\/\/gumlet.assettype.com\/vikatan\/2021-06\/845b458b-9c07-4376-b96b-3af49d559f00\/fc187499_3105_43f2_a41f_134bd032f5ce.jpg\" \/><figcaption>ஆடு<\/figcaption><\/figure><p>ரூ.1,000 செலவுல ஆட்டுக்கான வண்டி தயார் ஆனது. அவரும் கூலி எதுவும் வாங்கிக் கொள்ளவில்லை. வாயில்லா ஜீவன்கள் மீதும் பரிவு காட்டி மனித நேயத்துடன் அவர்கள் நடந்து கொண்டது என்னை மெய்சிலிர்க்க வைத்தது. அதன் பிறகு ஆட்டுக்குட்டியை தூக்கி சிறிய பைப் குழாய்கள் மூலம் செய்யப்பட்ட வண்டியில் முன் கால்கள் மட்டும் தரையில் படுகிற மாதிரி வைத்துவிட்டால் போதும். அது மெல்ல இழுத்துக்கொண்டு நடக்க ஆரம்பித்து வீட்டை வலம் வந்தது.<\/p><p>எனக்கு சந்தோஷத்துக்கு அளவே இல்லாமல் போனது. அதுக்கு தேவையான புல் போன்ற தீவனத்தை வாங்கி ஒரு இடத்தில் வைத்தால் அது வண்டியுடன்  நடந்து சென்று மேய்கிறது. குழந்தையைப்போல் வீட்டை சுற்றி வலம் வருகிறது. மேலும் கால்கள் நிரந்தரமாகக் குணமாகும் என்ற நம்பிக்கையில் தினமும் இரவு முட்டை வெள்ளை கருவை கால்களில் தடவி கட்டுப் போட்டு வருகிறேன். அதோடு இரவு தூங்கும்போது தரையில் படுக்க முடியாது என்பதால் தொட்டில் கட்டி முன் மற்றும் பின் கால்கள் தரையில் படுவது போலவும், உடம்பு பகுதி தொட்டிக்குள் இருப்பது போலவும் படுக்க வைக்கிறேன் வசதியாக இருக்க நன்றாகத் தூங்கிவிடுகிறது.<\/p><figure><img src=\"https:\/\/gumlet.assettype.com\/vikatan\/2021-06\/f73ace4d-b4b7-4d97-ad4d-406b33bb4189\/21351e74_2f87_427d_ae2a_009ad08485e2.jpg\" \/><figcaption>வண்டியில் ஆடு <\/figcaption><\/figure><p>Also Read: <a href=\"https:\/\/www.vikatan.com\/news\/agriculture\/chennai-youth-successfully-doing-farming-on-home-terrace\">`மொட்டை மாடியில் குறைவான இடத்தில் 350 கோழிகள் வளர்க்கலாம்!' - கலக்கும் சென்னை இளைஞர் <\/a><\/p><p>விற்றால் ரூ. 2,000 கிடைக்கும் எனப் பலரும் சொன்னார்கள். ஆனால், நான் ரூ.1,000 செலவு செஞ்சு ஆட்டுக்குட்டியை நடக்க வச்சுட்டேன். உயிரோடு, உறவோடு கலந்த எந்த உயிரையும் தவிக்க விடக்கூடாது என நினைப்பவன் நான். அதே போல் எந்தத் தருவாயிலும் என்னோட உசுரான ஆட்டுக்குட்டியை குழந்தை போல் பார்த்துக்குவேன்” எனக் கசிந்த கண்களோடு தெரிவித்தார்.<\/p>","link":"https:\/\/www.vikatan.com\/news\/general-news\/kumbakonam-youth-take-care-of-disabled-goat-with-the-help-of-plastic-wheels","image":["https:\/\/gumlet.assettype.com\/vikatan\/2021-06\/83f4d4a6-bff7-4b87-be31-3efaf101ed09\/062d7c05_37cb_4f30_a7ae_b01a65323d41.jpg"],"pubdate":"Sat, 12 Jun 2021 06:33:00 +0000"},{"title":"டாஸ்மாக் திறக்கப்போறாங்கன்னு சந்தோஷப்பட்ட பிரபல நடிகை... ஒற்றை ட்வீட்டால் உருவான குழப்பம்...!","text":"தமிழ், தெலுங்கு, இந்தி திரையுலகில் பிரபலமான நடிகை ஒருவர் தமிழக அரசின் டாஸ்மாக் திறப்பு குறித்து பதிவிட்டுள்ள ட்வீட் சர்ச்சையையும், குழப்பத்தையும் உருவாக்கியுள்ளது.","link":"https:\/\/tamil.asianetnews.com\/gallery\/cinema\/actress-priya-anand-tasmac-opening-tweet-going-viral-qulaqm","image":["https:\/\/static.asianetnews.com\/images\/01er2ezeeeh1231af3gdet7hja\/14-jpg_760x400.jpg"],"pubdate":"Sat, 12 Jun 2021 06:29:10 +0530"},{"title":"#ICCWTC ஃபைனல்: இந்திய அணியில் அவங்க 2 பேருமே ஆடவேண்டும்..! சேவாக் அதிரடி","text":"ஐசிசி உலக டெஸ்ட் சாம்பியன்ஷிப் ஃபைனலில் ஆடும் இந்திய அணியின் பவுலிங் காம்பினேஷன் குறித்து வீரேந்திர சேவாக் கருத்து தெரிவித்துள்ளார். &nbsp;","link":"https:\/\/tamil.asianetnews.com\/gallery\/sports-cricket\/virender-sehwag-opines-ashwin-and-jadeja-should-play-together-for-india-in-icc-world-test-championship-final-qula9y","image":["https:\/\/static.asianetnews.com\/images\/01e230gw4jdhyqnby7q2jnwmjr\/test-team-new-size-jpg_760x400.jpg"],"pubdate":"Sat, 12 Jun 2021 06:19:10 +0530"},{"title":"முதலமைச்சர் காப்பீட்டு திட்டத்தின் கீழ் தனியார் மருத்துவமனைகளில் 10 ஆக்ஸிஜன்- ஐசியு படுக்கைககள்..!","text":"முதலமைச்சர் காப்பீட்டு திட்டத்தின் கீழ் தனியார் மருத்துவமனைகள் பொதுமக்கள் பயன்பெறும் வகையில் 10 ஆக்ஸிஜன் மற்றும் ஐசியு படுக்கைகளை ஒதுக்க வேண்டும் என உத்தரவிடப்பட்டு தமிழக அரசு அரசாணை பிறப்பித்துள்ளது.    கொரோனா தொற்று பரவல் அதிகமான சூழலில் முதலமைச்சர் காப்பீட்டு திட்டத்தின் கீழ் செயல்படும் தனியார் மருத்துவமனைகள் 50% படுக்கைகளை கொரோனா நோய்த்தொற்று பாதிக்கப்பட்டவர்களுக்கு ஒதுக்க வேண்டும் என உத்தரவிட்டு தமிழக அரசு அரசாணையை ஏற்கனவே வெளியிட்டுள்ளது. அரசு உத்தரவு பிறப்பித்திருந்தாலும் சில மருத்துவமனைகள் இந்த உத்தரவை முறையாக பின்பற்றவில்லை என்ற புகார் எழுந்தது. மேலும் எந்த வகை சிகிச்சைகளுக்காக படுக்கைகள் ஒதுக்கப்பட வேண்டும் என்ற குழப்பமும் நிலவி வந்தது. இந்த நிலையில் குழப்பத்தை தெளிவுபடுத்தும் வகையில் புதிய அரசாணையை தமிழக அரசு பிறப்பித்துள்ளது.&nbsp;  அதில் தனியார் மருத்துவமனைளில் ஒதுக்கப்பட்டுள்ள 50% படுக்கைகளில் 10% படுக்கைகள் ஆக்ஸிஜன் மற்றும் தீவிர சிகிச்சைப்பிரிவு படுக்கைகளாக இருக்க வேண்டும் என புதிய அரசாணையில் குறிப்பிடப்பட்டுள்ளது. பொதுமக்களுக்கு சிகிச்சை வழங்குவதில் ஏற்படும் தாமதத்தை தவிர்க்க உத்தரவு பிறப்பிக்கப்பட்டிருக்கப் பட்டிருப்பதாகவும் அந்த அரசாணையில் தெரிவிக்கப்பட்டுள்ளது. &nbsp;","link":"https:\/\/tamil.asianetnews.com\/politics\/10-oxygen-icu-beds-in-private-hospitals-under-cm-insurance-scheme-qula98","image":["https:\/\/static.asianetnews.com\/images\/01f4zmy5d5t9z67yrjekj6s5df\/covid-beds-060521-jpg_760x400.jpg"],"pubdate":"Sat, 12 Jun 2021 06:18:44 +0530"},{"title":"உயிரோடு இருந்தாலும் சந்தோஷமாக இருக்க முடியாது.. 2 கள்ளக்காதலனுடன் சேர்ந்து பஸ் கண்டக்டர் கொலை செய்த பெண்..!","text":"சேலத்தில் இரண்டு ஆண் நண்பருடன் சேர்ந்து கள்ளக்காதலி பஸ் கண்டக்டரை கழுத்தை நெரித்து கொலை செய்த சம்பவம் பெரும் பரபரப்பை ஏற்படுத்தியுள்ளது  சேலம் மாவட்டம் மல்லமுப்பம்பட்டியைச் சேர்ந்தவர் சுப்ரமணி(49) தனியார் பஸ் கண்டக்டர். இவர் 28 ஆண்டுகளுக்கு முன்பு புஷ்பா என்ற பெண்ணை திருமணம் செய்தார். அவர்களுக்கு 27 வயதில் மகன் உள்ளார். இந்நிலையில் 20 ஆண்டுகளுக்கு முன் கருத்து வேறுபாடு காரணமாக மனைவியை விட்டு பிரிந்து தளவாய்பட்டியில் வாடகைக்கு வீடு எடுத்து வசித்து வந்தார். விழுப்புரத்தை சேர்ந்த சித்ரா இவர் சேலம் தளவாய்பட்டியில் தங்கி அங்குள்ள இஎஸ்ஐ மருத்துவமனையில் துப்புரவு பணியாளராக பணியாற்றி வந்தார். &nbsp;இவரது மகன் சர்வேஸ்வரி(33). இவருக்கு மேட்டூர் அருகே உள்ள வனவாசியைச் சேர்ந்த ஒருவருக்கும் கடந்த சில ஆண்டுகளுக்கு முன் திருமணம் நடந்தது.    ஆனால் கணவரை பிரிந்து வந்த சர்வேஸ்வரி தாயாருடன் வசித்து வருகிறார். இந்நிலையில், சர்வேஸ்வரியுடன் சண்டக்டர் சுப்ரமணிக்கு பழக்கம் ஏற்பட்டது.&nbsp;&nbsp;பின்னர் இருவரும் சேர்ந்து குடும்பம் நடத்தி வந்தனர். இதனிடையே சர்வேஸ்வரியின் உமாமகேஸ்வரி(35) கணவருடன் கருத்து வேறுபாடு ஏற்பட்டு தனது 17 மகளுடன் தாயார் சித்ரா வீட்டில் வந்துவிட்டார். இந்நிலையில், சுப்பிரமணிக்கும், உமாமகேஸ்வரியுடன் கள்ளத்தொடர்பு ஏற்பட்டுள்ளது. இதனால் சர்வேஸ்வரி தனது தாயார் வீட்டு வந்து விட்டார். &nbsp;இதையடுத்து, &nbsp;உமா மகேஸ்வரியின் சுப்பிரமணியனும் ஒன்றாக சேர்ந்து வாழ்ந்து வந்துள்ளனர்.  இந்நிலையில், நேற்று இரவு சுப்பிரமணி தனது வீட்டில் உள்ள கட்டிலில் மர்மமான முறையில் இறந்து கிடந்தார். இதுபற்றி உறவினர்கள் காவல் நிலையத்தில் புகார் அளித்தனர். உடனே சம்பவ இடத்திற்கு விரைந்த போலீசார் உடலை கைப்பற்றி பிரேத பரிசோதனைக்காக அரசு மருத்துவமனைக்கு அனுப்பி வைத்தனர். அதில்,&nbsp;&nbsp;சுப்பிரமணி கழுத்தை நெரித்து கொலை செய்யப்பட்டிருப்பது தெரியவந்தது. இதனையடுத்து அப்பகுதியில் உள்ள சிசிடிவி கேமராவை போலீசார் ஆய்வு செய்தனர். அதில், சுப்பிரமணிய வீட்டில் நேற்று இரவு 2 ஆண்களுடன் உமா மகேஸ்வரி வந்து சென்றது தெரியவந்தது. இதனையடுத்து உமாமகேஸ்வரி பிடித்து விசாரணை மேற்கொண்ட போது பல திடுக்கிடும் தகவல் வெளியானது.    அதில் உமாமகேஸ்வரிக்கு சுப்பிரமணியனிடம் &nbsp;பழக்கம் ஏற்பட்டு அது கள்ளக்காதலாக மாறியது. இருவரும் சேர்ந்து ஒரே வீட்டில் வசித்து வந்துள்ளனர். இதனிடையே, உமா மகேஸ்வரிக்கு வேறு சில ஆண்களுடன் பழக்கம் ஏற்பட்டுள்ளது. &nbsp;இதை அறிந்த சுப்பிரமணி உமாமகேஸ்வரி கண்டித்துள்ளார். இதனால் ஆத்திரமடைந்த சுப்பிரமணிய உயிரோடு இருந்தாலும் சந்தோஷமாக இருக்க முடியாது என்று நினைத்து தனது ஆண் நண்பர்களுடன் சேர்ந்து கழுத்தை நெரித்து கொலை செய்துள்ளார். இதனையடுத்து, 2 ஆண் நண்பர்களுடன் அங்கிருந்து சென்றுவிட்டனர் என போலீசார் தெரிவித்தனர். இதனையடுத்து, 3 பேரை கைது செய்து விசாரணை நடத்தி வருகின்றனர்.&nbsp;","link":"https:\/\/tamil.asianetnews.com\/crime\/salem-bus-conductor-murder-3-people-arrest-qula75","image":["https:\/\/static.asianetnews.com\/images\/01f7qpse21pv4kcdf3t08cny4y\/crime-1234-jpg_760x400.jpg"],"pubdate":"Sat, 12 Jun 2021 06:17:29 +0530"},{"title":"தடுப்பூசி போட்டுக்கொள்ளாதவர்களின் செல்போன் எண்ணுக்கு ஆப்பு... அரசின் தடாலடி அறிவிப்பு...!","text":"கொரோனா முதல் அலையைப் போலவே இரண்டாவது அலையும் கோரதாண்டவம் ஆடி வருகிறது. சொல்லப்போனால் முதல் அலையை விட இரண்டாவது அலையில் தான் பாதிப்பு மற்றும் உயிரிழப்பின் எண்ணிக்கை கணிசமாக அதிகரித்து வருகிறது. கொரோனா முதல் அலையை சமாளிக்க முடியாமல் திண்டாடிய உலக நாடுகள் அனைத்தும் தங்களுடைய விஞ்ஞானிகள், மருத்துவ நிபுணர்கள் மூலமாக தடுப்பு மருந்து கண்டறிய முயன்று, பல நாடுகள் அதில் வெற்றியும் கண்டன.&nbsp;    தற்போது கொரோனா தொற்றிலிருந்து தப்பிக்க வேண்டும் என்றால் தடுப்பூசி செலுத்திக் கொள்வது மட்டுமே ஒரே தீர்வு என மருத்துவ நிபுணர்கள் தெரிவித்து வருகின்றனர். இருப்பினும் சிலர் தடுப்பூசி &nbsp;செலுத்திக் கொள்ள தயக்கம் காட்டி வருகின்றனர். பாகிஸ்தானில் உள்ள பஞ்சாப் மாகாணத்தில் கடந்த பிப்ரவரி 2ம் தேதி முதல் கொரோனா தடுப்பூசி செலுத்தப்பட்டு வருகிறது. இதில் முதல் டோஸ் தடுப்பூசி செலுத்திக் கொண்ட சுமார் 3 லட்சம் பேர் இரண்டாவது டோஸ் தடுப்பூசி செலுத்திக் கொள்ள வரவில்லை என்பது தெரியவந்துள்ளது.&nbsp;    இதையடுத்து பாகிஸ்தான் மாநில பஞ்சாப் மாகாண சுகாதாரத்துறை அமைச்சர் டாக்டர் யாஸ்மின் ரஷீத் தலைமையில் லாகூரில் ஆலோசனை கூட்டம் நடைபெற்றது. அந்த கூட்டத்தில் கொரோனா தடுப்பூசி செலுத்திக் கொள்ளாமல் உள்ள குடிமகன்களின் செல்போன் சிம் கார்டுகளை முடக்க முடிவெடுக்கப்பட்டுள்ளது. குடிமக்கள் அனைவரையும் விரைவில் கொரோனா தடுப்பூசி செலுத்திக் கொள்ள ஊக்கப்படுத்தும் வகையில் இந்த தடாலடி நடவடிக்கையை பஞ்சாப் மாகாண சுகாதாரத்துறை அறிவித்துள்ளது.&nbsp; &nbsp;","link":"https:\/\/tamil.asianetnews.com\/world\/pakistans-punjab-to-block-sim-cards-of-citizens-not-vaccinated-against-covid-19-qul8xw","image":["https:\/\/static.asianetnews.com\/images\/01f802j60dq4jgza58wp3pq43y\/human-clinical-trial-1600704741-jpg_760x400.jpg"],"pubdate":"Sat, 12 Jun 2021 05:50:21 +0530"},{"title":"#SLvsIND இந்திய அணியில் புறக்கணிக்கப்பட்ட வீரர்..! இது பெரும் அநீதி என கொந்தளிக்கும் ஆகாஷ் சோப்ரா","text":"இந்திய அணி இலங்கையில் சுற்றுப்பயணம் செய்து 3 ஒருநாள் மற்றும் 3 டி20 போட்டிகள் கொண்ட தொடரில் ஆடுகிறது. ஜூலை 13 முதல் 25 வரை இந்த தொடர் நடக்கவுள்ளது. இந்த காலக்கட்டத்தில் விராட் கோலி தலைமையிலான இந்திய மெயின் அணி இங்கிலாந்து சுற்றுப்பயணத்தில் டெஸ்ட் தொடரில் ஆடவிருப்பதால், அடுத்தகட்ட இந்திய அணி இலங்கைக்கு செல்லவுள்ளது.  விராட் கோலி, ரோஹித் சர்மா, ரிஷப் பண்ட், பும்ரா, ஷமி, ஜடேஜா ஆகிய முக்கியமான வீரர்கள் இங்கிலாந்து தொடரில் ஆடுவதால், இளம் வீரர்களுக்கு இலங்கை சுற்றுப்பயணத்துக்கான இந்திய அணியில் இடம் கிடைத்துள்ளது.  இலங்கை சுற்றுப்பயணத்துக்கான இந்திய அணியை பிசிசிஐ அறிவித்துள்ளது. அணியின் சீனியர் வீரர் என்ற முறையில் ஷிகர் தவான் கேப்டனாக நியமிக்கப்பட்டுள்ளார். புவனேஷ்வர் குமார் துணை கேப்டனாக நியமிக்கப்பட்டுள்ளார்.    ஐபிஎல்லில் சிறப்பாக ஆடிய தேவ்தத் படிக்கல், ருதுராஜ் கெய்க்வாட், சேத்தன் சகாரியா ஆகிய வீரர்களுக்கு அணியில் கிடைத்துள்ளது. தவான் தலைமையில் 20 வீரர்களை கொண்ட அணியை பிசிசிஐ அறிவித்தது. நெட் பவுலர்களாக இஷான் போரெல், சந்தீப் வாரியர், அர்ஷ்தீப் சிங், சாய் கிஷோர், சிமர்ஜீத் சிங் ஆகிய 5 பேரும் எடுக்கப்பட்டனர்.  இலங்கை சுற்றுப்பயணத்துக்கான இந்திய அணி:  ஷிகர் தவான்(கேப்டன்), புவனேஷ்வர் குமார்(துணை கேப்டன்), பிரித்வி ஷா, தேவ்தத் படிக்கல், ருதுராஜ் கெய்க்வாட், சூர்யகுமார் யாதவ், மனீஷ் பாண்டே, ஹர்திக் பாண்டியா, நிதிஷ் ராணா, இஷான் கிஷன், சஞ்சு சாம்சன், யுஸ்வேந்திர சாஹல், ராகுல் சாஹர், கிருஷ்ணப்பா கௌதம், க்ருணல் பாண்டியா, குல்தீப் யாதவ், வருண் சக்கரவர்த்தி, தீபக் சாஹர், நவ்தீப் சைனி, சேத்தன் சகாரியா.  இந்திய அணியில் ஏற்கனவே எடுக்கப்பட்டு ஆடும் லெவனில் வாய்ப்பே வழங்கப்படாத ராகுல் டெவாட்டியாவை இலங்கை சுற்றுப்பயணத்துக்கான இந்திய அணியில் புறக்கணித்திருப்பதை ஆகாஷ் சோப்ரா சாடியுள்ளார்.    இதுகுறித்து தனது யூடியூப் சேனலில் பேசிய ஆகாஷ் சோப்ரா, ராகுல் டெவாட்டியா எங்கே? கடந்த முறை இந்திய அணியில் எடுக்கப்பட்டபோது, ஆடும் லெவனில் டெவாட்டியாவிற்கு வாய்ப்பே வழங்கப்படவேயில்லை. ஆட வாய்ப்பே வழங்காமல் அணியில் புறக்கணிக்கப்படுவது பெரும் அநீதி என்று ஆகாஷ் சோப்ரா தெரிவித்துள்ளார். &nbsp;","link":"https:\/\/tamil.asianetnews.com\/sports-cricket\/aakash-chopra-criticizes-rahul-tewatia-exclusion-in-india-squad-for-sri-lanka-tour-qul8x9","image":["https:\/\/static.asianetnews.com\/images\/01expdr2q4zb4t4wpt2jh24d1f\/india-vs-england--11--jpg_760x400.jpg"],"pubdate":"Sat, 12 Jun 2021 05:49:57 +0530"},{"title":"பெண் போலீசிடம் பாலியல் தொல்லை கொடுத்து அத்துமீறல்... கையும் களவுமாக சிக்கிய எஸ்.பி சஸ்பெண்ட்..!","text":"பெண் காவலருக்கு பாலியல் தொல்லை கொடுத்ததாக வந்த புகாரின் அடிப்படையில், நீலகிரி மாவட்ட கூடுதல் எஸ்.பி சார்லஸ் சஸ்பெண்ட் செய்யப்பட்டுள்ளார்.&nbsp;  நீலகிரி மாவட்டத்தில் மதுவிலக்கு அமலாக்கப்பிரிவு கூடுதல் காவல் கண்காணிப்பாளராக (கூடுதல் எஸ்.பி) பணியாற்றி வருபவர் சார்லஸ். இவர், இதற்கு முன்னர், ஈரோடு மாவட்டத்தில் பெண்கள் மற்றும் குழந்தைகளுக்கு எதிரான குற்றத் தடுப்புப் பிரிவு கூடுதல் எஸ்.பியாக பணியாற்றி வந்தார். அப்போது, அங்கு பணியாற்றிய பெண் காவலரிடம், கூடுதல் எஸ்.பி. சார்லஸ், பாலியல் அத்துமீறலில் ஈடுபட்டதாக கூறப்படுகிறது. இது தொடர்பாக, சம்பந்தப்பட்ட பெண் காவலர் மாவட்ட காவல் கண்காணிப்பாளரிடம் புகார் அளிக்கப்பட்டது.&nbsp;    இந்த புகாரின் பேரில், விசாரணை நடைபெற்றது. இதில், தவறு நடந்திருக்க முகாந்திரம் இருப்பது தெரிய வந்தது. அதன் அடிப்படையில், தற்போது நீலகிரி மாவட்ட கூடுதல் எஸ்.பியாக இருக்கும் சார்லசை சஸ்பெண்ட் செய்து, கூடுதல் முதன்மை செயலாளர் பிரபாகர் உத்தரவிட்டார். இந்த சஸ்பெண்ட் உத்தரவு கோவை சரக டிஐஜி. வாயிலாக, நீலகிரி மாவட்ட எஸ்.பி நேற்று கூடுதல் எஸ்.பி. சார்லசிடம் வழங்கினார்.    மேலும், தற்போது பணிபுரியும் நீலகிரி மாவட்டத்திலேயே கூடுதல் எஸ்.பி சார்லஸ் தங்கியிருக்க வேண்டும், அரசு அனுமதியில்லாமல், வேறு எங்கும் செல்ல கூடாது என்று உத்தரவில் குறிப்பிடப்பட்டுள்ளது.&nbsp;","link":"https:\/\/tamil.asianetnews.com\/tamilnadu-coimbatore\/female-police-sexual-harassment-sp-charles-suspended-qul8nv","image":["https:\/\/static.asianetnews.com\/images\/01f0k1y7z5zqd91qcdgczqt8r2\/---------jpg_760x400.jpg"],"pubdate":"Sat, 12 Jun 2021 05:44:19 +0530"},{"title":"டாஸ்மாக்கை திறக்க உண்மையான காரணம் இதுதான்..?? புற்றீசல் போல முளைத்த கள்ளச்சாராயம்.","text":"ஊரடங்கு அமலில் உள்ள நிலையில் தமிழக மாவட்டங்களில் நேற்று மட்டும் சட்ட விரோதமாக தயாரிக்கப்பட்ட 20,307 லிட்டர் சாராய ஊறல் மற்றும் 4,293 லிட்டர் சாராயம் பறிமுதல் செய்யப்பட்டு அழிக்கப்பட்டுள்ளதாக மதுவிலக்கு அமலாக்கப்பிரிவினர் தகவல் தெரிவித்துள்ளனர்.&nbsp;  தமிழ்நாடு முழுவதும் மதுவிலக்கு வேட்டை \"Operation Wind' என்று பெயரிடப்பட்டு மதுவிலக்கு அமலாக்கப்பிரிவு கூடுதல் இயக்குநர் சந்தீப் ராய் ரத்தோர் உத்திரவின் பேரில் 08.06.2021முதல் 15 நாட்களுக்கு மலைப்பகுதிகளில் சாராயம் மற்றும் சாராய ஊறல் அழிப்பதற்கு சோதனைகள் மேற்கொள்ளப்பட்டது.&nbsp;    இந்த சோதனையில் நேற்று மட்டும் தமிழக மாவட்டங்களில் சோதனை மேற்கொண்டபோது கள்ளகுறிச்சி மாவட்டத்தில் 4,800 லிட்டரும், வேலூர் மாவட்டத்தில் 3,000 லிட்டரும், திருப்பத்தூர் மாவட்டத்தில் 2,200 லிட்டரும், திருவண்ணாமலை மாவட்டத்தில் 5,400 லிட்டரும், நாமக்கல் மாவட்டத்தில் 1,225 லிட்டரும், புதுக்கோட்டை மாவட்டத்தில் 1,320 லிட்டரும் மற்றும் சில இடங்களிலும் ஆக மொத்தம் சாராய ஊரல் 20,307 லிட்டர்கள் மற்றும் 4,293 லிட்டர்கள் சாராயம் பறிமுதல் செய்யப்பட்டு அழிக்கப்பட்டது.    மேலும் 1,093 டாஸ்மாக் பாட்டில்களும், 14,687 வெளிமாநில மதுபாட்டில்கள் கைப்பற்றப்பட்டு 651 வழக்குகள் பதிவு செய்யப்பட்டு 122 வாகனங்களும் மதுவிலக்கு அமலாக்கப்பிரிவினரால் பறிமுதல் செய்யப்பட்டது. தமிழக அரசு டாஸ்மாக்கை மூடிய நிலையில், பல்வேறு மாவட்டங்களில் கள்ளச்சாராயம் தலை தூக்க தொடங்கியுள்ளது. இதனால்தான் டாஸ்மாக்கை திறக்க அரசு அதிரடியாக உத்தரவிட்டுள்ளதாக கூறப்படுகிறது.&nbsp;&nbsp;","link":"https:\/\/tamil.asianetnews.com\/politics\/this-is-the-real-reason-to-open-tasmac-increased-illegal-liquor--qul8m5","image":["https:\/\/static.asianetnews.com\/images\/01e5w6vcp67z194fj26zs4zygw\/tasmac_760x400.gif"],"pubdate":"Sat, 12 Jun 2021 05:43:17 +0530"},{"title":"கொரோனாவை காரணம் காட்டி வேலையில் இருந்து நீக்கப்பட்டவரா.. இந்த எண்ணுக்கு கூப்பிடுங்க.. நிவாரணம் கிடைக்கும்.","text":"நிர்ணயம் செய்த கால அளவை மீறி தொழிலாளர்களை வேலை செய்ய &nbsp;நிர்பந்திக்கும் நிறுவனங்கள் மீது 1098 என்ற எண்ணில் புகார் அளிக்கலாம் என தொழிலாளர் நலன்துறை அமைச்சர் சி.வி கணேசன் தெரிவித்துள்ளார். சென்னை கிண்டியில் உள்ள வேலைவாய்ப்பு மற்றும் பயிற்சித் துறை தலைமை அலுவலகத்தில் ஆய்வு செய்த பின்னர் செய்தியாளர்களிடம் பேசிய அமைச்சர்,&nbsp;    தமிழகத்தில் தற்போது வரை 64 லட்சம் பேர் வேலைக்காக &nbsp;பதிவு செய்துள்ளதாகவும், வேலைவாய்ப்பு அலுவலகத்தில் பதிவு செய்ய தவறவிட்டவர்கள் புதுப்பிக்க அரசு வாய்ப்பு வழங்கி உள்ளது எனவும், அதனை பயன்படுத்தி 50 லட்சத்திற்கும் மேற்பட்டோர் பயன் அடைந்துள்ளதாகவும் &nbsp;கூறினார். குழந்தை தொழிலாளர்கள் இல்லாத நிலையை தமிழகத்தில் உருவாக்க வேண்டும் என்று தொடர்ச்சியாக பல்வேறு நடவடிக்கைகளை எடுத்து வருவதாக கூறிய அமைச்சர் குழந்தை தொழிலாளர்கள் குறித்து 1098 என்ற எண்ணில் புகார் அளிக்கலாம்என தெரிவித்தார்.&nbsp;      குழந்தை தொழிலாளர்கள் ஊக்குவிப்பவர்கள் அல்லது அவர்களுக்கு வேலை வழங்குபவர்கள் மீது கடுமையான நடவடிக்கைகள் எடுக்கப்படும் என எச்சரிக்கை விடுத்த அமைச்சர், கொரோனா &nbsp;காலகட்டத்தை காரணம் காட்டி ஆட்குறைப்பு செய்யும் நிறுவனங்கள் மீது புகார் வந்தால் நேரடியாக சென்று விசாரணை நடத்தி உரிய நடவடிக்கை எடுப்பதாக அமைச்சர் கூறினார். மேலும் அரசு நிர்ணயம் செய்த கால அளவை மீறி தொழிலாளர்களை வேலை செய்ய வற்புறுத்தும் நிறுவனங்கள் மீது புகார் வந்தால் உரிய நடவடிக்கை எடுக்கப்படும் என அமைச்சர் தெரிவித்தார்.&nbsp; &nbsp;","link":"https:\/\/tamil.asianetnews.com\/politics\/dismissed-for-corona-call-this-number-relief-is-available--qul7tc","image":["https:\/\/static.asianetnews.com\/images\/01e8cc9zh0xcq780d7bnmade3j\/untitled--6--jpg_760x400.jpg"],"pubdate":"Sat, 12 Jun 2021 05:26:01 +0530"},{"title":"இது உண்மையில் நடிகர் விக்ரமா? ஆச்சரியப்படுத்தும் 'கோப்ரா' பட கெட்அப்..!","text":"இயக்குனர் அஜய் ஞானமுத்து விக்ரமுடன் இருக்கும் ஒர்கிங் ஸ்டில் ஒன்றை வெளியிட, அதில் விக்ரம் இருக்கும் கெட்டப்பை பார்த்து, ரசிகர்கள் மிரண்டு போய் உள்ளனர். இதில் இருப்பது உண்மையில் விக்ரமா? என பலரும் ஆச்சர்ய கேள்வியை எழுப்பி வருகிறார்கள். &nbsp;","link":"https:\/\/tamil.asianetnews.com\/gallery\/cinema\/cobra-movie-vikram-still-look-like-stunning-qul7sd","image":["https:\/\/static.asianetnews.com\/images\/01evjwk82kkr4z1ppzvt1sevtj\/errnipmvgaay9xk-jpg_760x400.jpg"],"pubdate":"Sat, 12 Jun 2021 05:25:25 +0530"},{"title":"தடுப்பூசி செலுத்திக் கொள்ளாதவர்களின் மொபைல்போன் எண் முடக்கம்... அதிரடி அறிவிப்பு.. எங்கே தெரியுமா..!","text":"கொரோனா தடுப்பூசி போட்டுக் கொள்ளாதவர்களின் மொபைல்போன் எண்கள் முடக்கப்படும் என பாகிஸ்தானின் பஞ்சாப் மாகாண சுகாதாரத்துறை அறிவித்துள்ளது.  கொரோனா பரவலை தடுக்கவும் உயிரிழப்புகளை கட்டுப்படுத்தவும் தடுப்பூசி ஒன்றே தீர்வு என மருத்துவ நிபுணர்கள் தெரிவித்து வருகின்றனர். ஆனால், தடுப்பூசிகள் குறித்துப் பரவிய வதந்திகளை நம்பிய ஒருசிலர் தடுப்பூசியை போட்டுக்கொள்ள தயங்குகின்றனர். பாகிஸ்தானின் பஞ்சாப்பில் கடந்த பிப்ரவரி மாதம் முதல் தடுப்பூசி போடப்பட்டு வரும் நிலையில் முதல் டோஸை போட்டுக்கொண்ட சுமார் 3 லட்சம் பேர் இரண்டாம் டோஸை போட்டுக்கொள்ள முன் வரவில்லை. இதனால் தடுப்பூசியை போட்டுக்கொள்ள முன்வராதவர்களின் மொபைல்போன் எண்கள் முடக்கப்படும் என பஞ்சாப் மாகாண அரசு அறிவித்துள்ளது.  இதேபோல், கோவிட் தடுப்பூசி செலுத்திக் கொள்ளாத அரசு ஊழியர்களுக்கு சம்பளத்தை நிறுத்திவைக்கும்படி பாகிஸ்தானின் சிந்து மாகாண முதல்வர் முராத் அலி ஷா கடந்த 3ம் தேதி உத்தரவிட்டது.&nbsp;","link":"https:\/\/tamil.asianetnews.com\/world\/mobile-phone-number-freeze-for-those-who-have-not-been-vaccinated-action-notice-do-you-know-where--qul7nf","image":["https:\/\/static.asianetnews.com\/images\/01f6y0187xbfc2x48v5zj69bs4\/9-jpg_760x400.jpg"],"pubdate":"Sat, 12 Jun 2021 05:22:27 +0530"},{"title":"கும்பகோணத்தில் அதிர்ச்சி.. தடுப்பூசி போடுவதற்காக நீண்ட நேரம் வரிசையில் காத்திருந்த பெண் உயிரிழப்பு..!","text":"கும்பகோணத்தில் தடுப்பூசி போடுவதற்காக நீண்ட வரிசையில் காத்திருந்த பெண் மயங்கி விழுந்து உயிரிழந்த சம்பவம் அப்பகுதியில் பெரும் பரபரப்பை ஏற்படுத்தியுள்ளது.  தமிழகத்தில் கொரொனோ தடுப்பூசிக்கு கடும் தட்டுப்பாடு ஏற்பட்டுள்ளது. தடுப்பூசி செலுத்திக்கொள்ள மக்கள் படையெடுப்பதால் பல மாவட்டங்களில் மருந்து இல்லாமல் தடுப்பூசி போடும் பணி நிறுத்தப்பட்டது. ஆரம்ப கட்டத்தில் தடுப்பூசியை கண்டாலே தெறித்து ஓடிய தமிழக மக்கள் தற்போது நீண்ட வரிசையில் காத்திருந்து செலுத்தி வருகின்றனர்.&nbsp;    இந்நிலையில், தஞ்சாவூர் மாவட்டம் கும்பகோணம் காரனேசன் மருத்துவமனையில் தடுப்பூசி போடுவதற்காக லெட்சுமி நாராயண புரம் பகுதியை சேர்ந்த வள்ளிகண்ணு (40) என்று பெண் காலை 7 மணி முதல் வரிசையில் நின்றுள்ளார்.    நீண்ட நேரம் வெயிலில் நின்றதால் அந்த பெண் திடீரென மயக்கம் போட்டு விழுந்துள்ளார். உடனடியாக அப்பெண்ணை மீட்டு சிகிச்சைக்காக மருத்துவமனையில் அனுமதித்தனர். அங்கு அவரை பரிசோதித்த மருத்துவர்கள் அவர் ஏற்கெனவே உயிரிழந்துவிட்டதாக தெரிவித்துள்ளனர். தடுப்பூசி போடுவதற்காக வந்த பெண் உயிரிழந்திருப்பது அப்பகுதியில் பெரும் சோகத்தை ஏற்படுத்தியுள்ளது.","link":"https:\/\/tamil.asianetnews.com\/tamilnadu-thajavur\/woman-dies-while-waiting-for-corona-vaccine-qul6mz","image":["https:\/\/static.asianetnews.com\/images\/01f69ysrz52e2h399kenvk1sbv\/2021-05-22-jpg_760x400.jpg"],"pubdate":"Sat, 12 Jun 2021 05:00:35 +0530"},{"title":"மெல்லிய இடையை அப்பட்டமாக காட்டி... ரசிகர்களை ஆஃப் செய்த 'நந்தினி' சீரியல் நடிகை மாளவிகா..!","text":"இயக்குனர் சுந்தர் சி, இயக்கிய நந்தினி சீரியல் மூலம் பிரபலமான மலையாள சீரியல் நடிகை மாளவிகா வால்ஸ், சமீபத்தில் எடுத்து கொண்ட கியூட் புகைப்படங்களின் தொகுப்பு இதோ...&nbsp;","link":"https:\/\/tamil.asianetnews.com\/gallery\/cinema\/nandhini-serial-actress-malavika-wales-latest-photo-gallery-qul6cx","image":["https:\/\/static.asianetnews.com\/images\/01f7zyx7txx5d2w22krw78jkmc\/116372751-129496872153288-149332220896159966-n-jpg_760x400.jpg"],"pubdate":"Sat, 12 Jun 2021 04:54:33 +0530"},{"title":"#ICCWTC ஃபைனல்: எப்படி பேட்டிங் ஆட வேண்டும்..? ரோஹித் சர்மாவிற்கு சேவாக் அறிவுரை","text":"ஐசிசி உலக டெஸ்ட் சாம்பியன்ஷிப் ஃபைனல் வரும் 18-22ல் நடக்கிறது. சவுத்தாம்ப்டனில் நடக்கும் இந்த போட்டியில் இந்திய அணியும் நியூசிலாந்து அணியும் மோதுகின்றன. விராட் கோலி தலைமையிலான இந்திய அணி மற்றும் கேன் வில்லியம்சன் தலைமையிலான நியூசிலாந்து அணி ஆகிய இரு அணிகளுமே பேட்டிங், பவுலிங்கில் சமபலம் வாய்ந்த அணிகள் என்பதால் போட்டி மிகக்கடுமையாக இருக்கும்.&nbsp;  இந்திய அணி வெற்றி பெற வேண்டுமென்றால், ரோஹித் சர்மா, விராட் கோலி ஆகிய சீனியர் பேட்ஸ்மேன்கள் சிறப்பாக ஆடியாக வேண்டும். பின்வரிசையில் ரிஷப் பண்ட் அதிரடியாக ஆடி முக்கியமான ரன்களை விரைவாக குவித்துக்கொடுக்க வல்லவர். ஆனால் ரோஹித்தும் கோலியும் சிறப்பாக ஆடுவது அவசியம். குறிப்பாக தொடக்க வீரர் ரோஹித் சர்மா தான் நல்ல தொடக்கத்தை அமைத்து கொடுக்க வேண்டும்.  அந்தவகையில், ரோஹித் சர்மா முக்கியமான வீரர். இந்நிலையில், இங்கிலாந்து கண்டிஷனில் ரோஹித் சர்மா எப்படி ஆட வேண்டும் என்று இந்திய அணியின் முன்னாள் அதிரடி தொடக்க வீரர் வீரேந்திர சேவாக் அறிவுரை கூறியுள்ளார்.    இதுகுறித்து பேசியுள்ள வீரேந்திர சேவாக், நான் இங்கிலாந்தில் முதல் முறையாக ஓபனிங் செய்தபோது, அடித்து ஆடவில்லை. நிதானமாகத்தான் தொடங்கினேன். 150-160 பந்துகளில் தான் சதமே அடித்தேன். ஸ்விங் கண்டிஷனில் புதிய பந்தில் ஆடும்போது கண்டிஷனுக்கு மதிப்பளித்து ஆடியதால் தான் என்னால் சாதிக்க முடிந்தது. ஃப்ளாட்டான விக்கெட்டில் பந்து ஸ்விங் ஆகாது. பசுமையான புற்கள் நிறைந்த ஆடுகளங்களில் பந்து நன்றாக ஸ்விங் ஆகும். எனவே 2 விதமான ஆடுகளங்களும் வித்தியாசமானது.  இங்கிலாந்தை பொறுத்தமட்டில் கண்டிஷன் தான் எல்லாமே. மேகமாக இருந்தால் பவுலிங்கிற்கு சாதகமாக இருக்கும். கொஞ்சம் வெயிலாக இருந்தால் நன்றாக பேட்டிங் ஆடலாம். எனவே கண்டிஷனுக்கு மதிப்பளித்து பொறுமையாக ஆடவேண்டும். மோசமான பந்துக்காக காத்திருக்க வேண்டும். ரோஹித் இங்கிலாந்தில் ஆடிய அனுபவம் கொண்டவர். அவருக்கு என்னுடைய அறிவுரை எல்லாம், புதிய பந்திற்கு மதிப்பளித்து பொறுமையாக ஆட வேண்டும். அவசரப்படாமல் பொறுமையாக ஆடினாலே, தவறான பந்து கிடைக்கும். அதை அடித்து ஆட வேண்டும். முதல் 10 ஓவர்களில் நிதானமாக ஆடிவிட்டு, நன்றாக செட்டில் ஆனபின்னர், அடித்து ஆடலாம் என்று சேவாக் அறிவுரை கூறியுள்ளார். &nbsp;","link":"https:\/\/tamil.asianetnews.com\/sports-cricket\/virender-sehwag-advice-to-rohit-sharma-for-icc-world-test-championship-final-qul5j8","image":["https:\/\/static.asianetnews.com\/images\/01epds9gxwjnbv1qjae1tyq444\/v1-jpg_760x400.jpg"],"pubdate":"Sat, 12 Jun 2021 04:36:45 +0530"},{"title":"#BREAKING கருப்பு பூஞ்சை மருந்துக்கு ஜிஎஸ்டி இல்லை.. புதிய அதிரடி சலுகைகளை அறிவித்தார் நிர்மலா சீதாராமன்..!","text":"கருப்பு பூஞ்சை சிகிச்சைக்கான ஆம்போடெரிசின் பி மருந்துக்கு ஜிஎஸ்டியில் இருந்து விலக்கு அளிக்கப்படுவதாக நிதியமைச்சர் நிர்மலா சீதாராமன் அதிரடி அறிவிப்பை வெளியிட்டுள்ளார்.&nbsp;  ஜிஎஸ்டி கவுன்சிலின் 44வது கூட்டம் காணொலி வாயிலாக நடைபெற்றது. இதில், மத்திய நிதி அமைச்சர் நிர்மலா சீதாராமன், இணை அமைச்சர் அனுராக் தாக்கூர் மற்றும் மாநில நிதி அமைச்சர்கள் இந்த கூட்டத்தில் கலந்து கொண்டனர். இதனையடுத்து, செய்தியாளர்களுக்கு பேட்டியளித்த நிர்மலா சீதாராமன்;-&nbsp;  * கருப்பு பூஞ்சை சிகிச்சைக்கான ஆம்போடெரிசின் பி மருந்துக்கு ஜிஎஸ்டியில் இருந்து நீக்கப்படுகிறது.  * உடல் வெப்ப பரிசோதனை கருவிகள் மீதான ஜிஎஸ்டி 18ல் இருந்து 12 சதவீதமாக குறைப்பு.&nbsp;  * கொரோனா சிகிச்சைக்கான ரெம்டெசிவிர் மருந்து மீதான ஜிஎஸ்டி 12ல் இருந்து &nbsp;5 சதவீதமாக குறைக்கப்பட்டுள்ளது.&nbsp;  * கொரோனா சிகிச்சைக்கான Tocilzumab மருத்துக்கும் ஜிஎஸ்டியில் இருந்து விலக்கு அளிக்கப்பட்டுள்ளது.&nbsp;  * பல்ஸ் ஆக்சிமீட்டர் மீதான ஜிஎஸ்டி 12ல் இருந்து 5 சதவீதமாக குறைப்பு.&nbsp;  * சானிடைசர் மீதான ஜிஎஸ்டி 18ல் இருந்து 5 சதவீதமாக குறைக்கப்பட்டுள்ளது.  * மருத்துவ ஆக்சிஜன், ஆக்சிஜன் செறிவூட்டிகளுக்கான ஜிஎஸ்டி 12ல் இருந்து 5 சதவீதமாக குறைப்பு.  * வென்டிலேட்டர், வென்டிலேட்டர் மாஸ்க் மீதான ஜிஎஸ்டி 5 சதவீதமாக குறைப்பு.  * கொரோனா பரிசோதனை கருவிகள் மீதான ஜிஎஸ்டி 12ல் இருந்து 5 சதவீதமாக குறைக்கப்பட்டுள்ளது.&nbsp;  * ஆம்புலன்ஸ் வாகனங்களுக்கான &nbsp;ஜிஎஸ்டி 28ல் இருந்து 12சதவீதமாக குறைக்கப்பட்டுள்ளது.&nbsp;  * தடுப்பூசி மீதான ஜிஎஸ்டி 5 சதவீதமாக தொடரும்.  * மருந்துகள், ஆக்ஸிஜன் உற்பத்தி கருவிகள், பரிசோதனை கருவிகள் மீதான ஜிஎஸ்டி விகிதங்கள் 4 வகைப்படுத்தப்பட்டு உள்ளன. அவற்றின் விவரம் விரைவில் அறிவிக்கப்படும் என தெரிவித்துள்ளார்.&nbsp;","link":"https:\/\/tamil.asianetnews.com\/politics\/there-is-no-gst-on-black-fungus-nirmala-sitharaman-announcement-qul59y","image":["https:\/\/static.asianetnews.com\/images\/01f7zjry5er74h9g9799jq42tw\/gst-jpg_760x400.jpg"],"pubdate":"Sat, 12 Jun 2021 04:31:10 +0530"}]