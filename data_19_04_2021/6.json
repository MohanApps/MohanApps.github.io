[{"title":"இது நடிகர் விவேக்கா? யாரும் பார்த்திடாத இளம் வயது அரிய புகைப்படம்..!","text":"இந்த நிலையில் இதுவரை யாரும் பார்த்திடாத நடிகர் விவேக்கின் பழைய புகைப்படம் ஒன்று இணையதளங்களில் வைரலாகி வருகிறது. &nbsp;","link":"https:\/\/tamil.asianetnews.com\/gallery\/cinema\/actor-vivek-rare-photo-goes-viral-in-internet-qrrgcn","image":"https:\/\/static.asianetnews.com\/images\/01f3de9fhcnj7jkyvzb9t0e684\/befunky-collage--7--jpg_760x400.jpg","pubdate":"Sun, 18 Apr 2021 06:35:11 +0530"},{"title":"அஜித் பட நாயகிக்கு கொரோனா..! அதிர்ச்சியில் திரையுலகினர்..!","text":"நேற்றயதினம் நடிகர் அதர்வா, தனக்கு கொரோனா தொற்று ஏற்பட்டதாக தெரிவித்திருந்த நிலையில், அவரை தொடர்ந்து, அஜித் பட நடிகை ஒருவரும் தனக்கு கொரோனா தொற்று ஏற்பட்டதாக கூறி அதிர்ச்சியை ஏற்படுத்தியுள்ளார்.  தமிழகம் முழுவதும் நாளுக்கு நாள் அதிகரித்து வரும் கொரோனா பரவலை தடுக்கும் விதமாக தடுப்பூசி செலுத்தும் பணி தீவிரப்படுத்தப்பட்டுள்ளது. 45 வயதுக்கு மேற்பட்ட அனைவருக்கும் கொரோனா தடுப்பூசி போடும் பணி மாநிலம் முழுவதும் முழு வீச்சில் நடைபெற்று வருகிறது. இதுவரை 41 லட்சத்து 72 ஆயிரத்து 963 பேருக்கு தடுப்பூசி போடப்பட்டுள்ளது. அடுத்த 10 நாளில் வருகிற 25ம் தேதிக்குள் 45 வயதுக்கு மேற்பட்ட அனைவருக்கும் தடுப்பூசி போட தமிழக அரசு அதிரடி உத்தரவை பிறப்பித்துள்ளது. எனவே சுகாதாரத்துறையினர் தீவிர பணிகளில் ஈடுபட்டு வருகின்றனர்.&nbsp;    தமிழகத்தை தொடர்ந்து, மும்பை, மஹாராஷ்டிரா, கேரளா, ஆந்திரா போன்ற இடங்களிலும், கொரோனாவின் இரண்டாவது அலை மிகவும் வேகமாக பரவி வருகிறது. சாதாரண மக்களையும் கடந்து பல பிரபலங்கள் கொரோனா தொற்றால் பாதிக்கப்பட்டு வருகிறார்கள். இதனை சமூக வலைத்தளம் மூலம் தெரிவித்து, மக்கள் மிகவும் பாதிக்கப்பாகவும், வெளியே செல்லும் போது, காரோண முன்னெச்சரிக்கை நடவடிக்கைகளை மேற்கொள்ளவேண்டும் என தெரிவித்துவருகிறார்கள்.    தற்போது, தமிழ், தெலுங்கு, இந்தி உள்ளிட்ட மொழிகளில் நடித்து பிரபலமான நடிகை சமீரா ரெட்டி கொரோனாவால் பாதிக்கப்பட்டுள்ளதாக தெரிவித்துள்ளார். அஜீத் நடித்த 'அசல்' சூர்யா நடித்த 'வாரணம் ஆயிரம்' &nbsp;உள்பட சில தமிழ் படங்களில் நடித்து மிகவும் பிரபலமானவர். திருமணத்திற்கு பின் திரையுலகை விட்டு முழுமையாக இவர் விலகினாலும், சமூக வலைத்தளத்தில் மிகவும் ஆக்ட்டிவாக இருப்பவர்.    இவருக்கு நேற்று கொரோனா தொற்று உறுதி செய்யப்பட்டுள்ளதாகவும், கடவுள் ஆசீர்வாதத்தால், தனது குழந்தைகள் நலமாக இருக்கிறார்கள் என்று தெரிவித்துள்ள சமீரா ரெட்டி, &nbsp;வீட்டிலேயே தன்னை தனிமைப்படுத்தி கொண்டு மருத்துவரின் அறிவுரைப்படி சிகிச்சை பெற்று வருவதாகவும் கூறியுள்ளார். மேலும் அனைவரும் பாதுகாப்பாக இருக்க வேண்டும் என்றும் இந்த நேரத்தில் அனைவரும் மன உறுதியுடன் கொரோனாவை எதிர்கொள்ள வேண்டும் என்றும் அவர் குறிப்பிட்டுள்ளார். இவர் விரைவில் நலம் பெற்று வரவேண்டும் என, ரசிகர்கள் வாழ்த்து தெரிவித்து வருகிறார்கள்.   &nbsp;","link":"https:\/\/tamil.asianetnews.com\/cinema\/ajith-movie-actress-suffered-in-corona-qrresx","image":"https:\/\/static.asianetnews.com\/images\/01f3g0tx1mqkdyp11xdy04b5vj\/0-jpg_760x400.jpg","pubdate":"Sun, 18 Apr 2021 06:01:46 +0530"},{"title":"#DCvsPBKS இனியும் உன்னை நம்புனா வேலைக்கு ஆகாது; கிளம்பு..! பஞ்சாப் கிங்ஸ் அணியில் அதிரடி மாற்றம்","text":"டெல்லி கேபிடள்ஸ் மற்றும் பஞ்சாப் கிங்ஸ் அணிகளுக்கு இடையேயான போட்டி இன்று இரவு 7.30 மணிக்கு தொடங்குகிறது. மும்பை வான்கடேவில் நடக்கும் இந்த போட்டியில் பஞ்சாப் கிங்ஸ் அணி ஒரேயொரு மாற்றத்துடன் களமிறங்கும்.  ராஜஸ்தான் ராயல்ஸ் அணிக்கு எதிரான போட்டியில் வெற்றி பெற்ற பஞ்சாப் கிங்ஸ் அணி, சிஎஸ்கே அணிக்கு எதிராக வெறும் 106 ரன்கள் மட்டுமே அடித்து தோற்றது. எனவே டெல்லிக்கு எதிரான இன்றைய போட்டியில் வெற்றி பெற்று மீண்டும் கம்பேக் கொடுக்கும் முனைப்பில் உள்ளது.  இந்த போட்டியில் ஆஸி., ஃபாஸ்ட் பவுலரான ரிலே மெரிடித்தை நீக்கிவிட்டு, கிறிஸ் ஜோர்டானை சேர்க்க வாய்ப்புள்ளது. ரிலே மெரிடித் எதிர்பார்த்த அளவிற்கு முதலிரண்டு போட்டிகளில் பந்துவீசவில்லை. விக்கெட்டுகளை வீழ்த்த முடியாமல் திணறியது மட்டுமல்லாது, ரன்களையும் வாரி வழங்கினார். எனவே அவர் நீக்கப்பட்டு, பேட்டிங்கும் ஆடத்தெரிந்த மிதவேகப்பந்துவீச்சாளரான கிறிஸ் ஜோர்டான் சேர்க்கப்படலாம். அந்த ஒரு மாற்றத்தைத்தவிர வேறு மாற்றம் எதுவும் செய்யப்பட வாய்ப்பில்லை.  உத்தேச பஞ்சாப் கிங்ஸ் அணி:  கேஎல் ராகுல்(கேப்டன், விக்கெட் கீப்பர்), மயன்க் அகர்வால், கிறிஸ் கெய்ல், தீபக் ஹூடா, நிகோலஸ் பூரன், ஷாருக்கான், ஜெய் ரிச்சர்ட்ஸன், கிறிஸ் ஜோர்டான், முருகன் அஷ்வின், முகமது ஷமி, அர்ஷ்தீப் சிங். &nbsp;","link":"https:\/\/tamil.asianetnews.com\/sports-cricket\/punjab-kings-probable-playing-eleven-for-the-match-against-delhi-capitals-in-ipl-2021-qrrell","image":"https:\/\/static.asianetnews.com\/images\/01ekhqrkj9rwrtzae7wn2fhgn7\/fotojet-jpg_760x400.jpg","pubdate":"Sun, 18 Apr 2021 05:57:23 +0530"},{"title":"2வது கணவனை கொன்று வீட்டில் புதைத்த மனைவி.. 2 ஆண்டுகளாக கள்ளக்காதலுடன் உல்லாசம்.. வெளியான பகீர் தகவல்..!","text":"தென்காசியில் 2வது கணவரை கொன்று வீட்டில் புதைத்து இரண்டரை வருடமாக நாடகமாடிய மனைவி மற்றும் கள்ளக்காதலன் உள்பட 3 பேரை போலீசார் கைது செய்துள்ளனர்.&nbsp;  தென்காசி மாவட்டம் குத்துக்கல்வலசை அண்ணா நகர் 9-வது குறுக்கு தெருவை சேர்ந்தவர் தங்கராஜ் மனைவி அபிராமி (33). இவர் அந்த பகுதியில் பியூட்டி பார்லர் நடத்தி வருகிறார். இவர்களுக்கு ஒரு மகனும், ஒரு மகளும் உள்ளனர். கடந்த 4 ஆண்டுகளுக்கு முன்பு தங்கராஜ் உடல்நலக்குறைவால் உயிரிழந்துவிட்டார். இந்நிலையில், அபிராமிக்கு தென்காசி அருணாசலபுரம் தெருவைச் சேர்ந்த கண்ணன் மகன் காளிராஜ் (23) என்பவருடன் பழக்கம் ஏற்பட்டது. பின்னர் இருவரும் திருமணம் செய்து கொண்டார்.&nbsp;    இந்நிலையில், கடந்த 2018-ம் ஆண்டு செப்டம்பர் மாதம் காளிராஜ் திடீரென மாயமானார். இதுதொடர்பாக அபிராமியிடம், காளிராஜின் தாய் உமா கேட்டார். அதற்கு அவர் காளிராஜ் வெளியூர் சென்று இருப்பதாகவும், விரைவில் வந்து விடுவார் என்றும் தெரிவித்தார். ஆனால், நீண்ட நாட்கள் ஆகியும் காளிராஜ் திரும்பி வரவில்லை. இதனால் சந்தேகம் அடைந்த உமா தென்காசி காவல் நிலையத்தில் புகார் செய்தார். அதன்பேரில் போலீசார் வழக்குப்பதிவு செய்து விசாரணை நடத்தி வந்தனர்.  சம்பவம் நடந்து 2½ ஆண்டுகளுக்கு பிறகு இந்த வழக்கில் நேற்று திடீர் திருப்பம் ஏற்பட்டது. அப்போது, அவர் தனது கணவர் காளிராஜை கொலை செய்து விட்டதாக போலீசாரிடம் தெரிவித்தார். இது தொடர்பாக அவர் அளித்த வாக்குமூலத்தில்;- திருமணம் முடிந்ததும் காளிராஜ், அபிராமி ஆகியோர் தனிக்குடித்தனம் நடத்தி வந்தனர். அப்போது அபிராமி தனக்கு ஏற்கனவே திருமணம் நடைபெற்றதையும், குழந்தைகள் இருப்பதையும் காளிராஜிடம் தெரிவித்தார். இதனால் அவர் அதிர்ச்சி அடைந்தார்.  இதற்கிடையே, அபிராமிக்கும் அதே பகுதியில் ஒர்க்‌ஷாப் நடத்தி வரும் மாரிமுத்து (33) என்பவருக்கும் பழக்கம் ஏற்பட்டது. இதனை அறிந்த காளிராஜ் தனது மனைவி அபிராமியை கண்டித்துள்ளார். இதனால் 2 பேருக்கும் இடையே தகராறு ஏற்பட்டது. இதனால், ஆத்திரமடைந்த அபிராமி பாலில் மயக்க மருந்து கலந்து காளிராஜிக்கு கொடுத்தார். &nbsp;அதை குடித்த சிறிது நேரத்தில் அவர் மயங்கி விழுந்தார்.    பின்னர் அபிராமியும், கள்ளக்காதலனும் சேர்ந்து கத்தியால் காளிராஜை கொடூரமாக குத்திக் கொலை செய்துள்ளனர். பின்னர் காளிராஜ் உடலை வீட்டு வளாகத்தில் உள்ள ஒரு தென்னை மரத்தின் அருகில் குழிதோண்டி புதைத்துள்ளனர். இதற்கு அதே பகுதியை சேர்ந்த முருகேசன் என்பவர் உடந்தையாக செயல்பட்டுள்ளார் என்பது விசாரணையில் தெரியவந்தது. நேற்று மாலை போலீசார் அபிராமியை அழைத்துக் கொண்டு அவரது வீட்டிற்கு சென்றனர். அங்கு அபிராமி காட்டிய இடத்தில் காளிராஜ் உடலை எலும்புக்கூடாக தோண்டி எடுத்தனர். பின்னர் தடயவியல் நிபுணர்கள் உடலின் மாதிரிகளை பரிசோதனைக்காக எடுத்துச் சென்றனர். இந்த சம்பவம் அப்பகுதியில் பெரும் அதிர்ச்சியை ஏற்படுத்தியுள்ளது.&nbsp;","link":"https:\/\/tamil.asianetnews.com\/crime\/illegal-love-husband-murder-case-wife-arrested-qrrdfr","image":"https:\/\/static.asianetnews.com\/images\/01f3jdfa9j4bkg8nne3yqrn3xp\/murder-1-jpg_760x400.jpg","pubdate":"Sun, 18 Apr 2021 05:32:15 +0530"},{"title":"#RCBvsKKR மேக்ஸ்வெல், டிவில்லியர்ஸ் அதிரடி அரைசதம்..! சவாலான சென்னை ஆடுகளத்தில் 204 ரன்களை குவித்த ஆர்சிபி","text":"ஆர்சிபி மற்றும் கேகேஆர் அணிகளுக்கு இடையேயான போட்டி சென்னை சேப்பாக்கம் மைதானத்தில் நடந்துவருகிறது. பிற்பகல் 3.30 மணிக்கு தொடங்கிய போட்டியில் டாஸ் வென்ற ஆர்சிபி கேப்டன் விராட் கோலி பேட்டிங்கை தேர்வு செய்தார்.  கோலியும் தேவ்தத் படிக்கல்லும் &nbsp;தொடக்க வீரர்களாக இறங்கினர். வருண் சக்கரவர்த்தி வீசிய இன்னிங்ஸின் 2வது ஓவரிலேயே கோலி 5 ரன்னில் ஆட்டமிழக்க, அதே ஓவரில் ரஜாத் பட்டிதரும் 1 ரன்னில் ஆட்டமிழந்தார்.  ஒரே ஓவரில் 2 விக்கெட்டுகளை வீழ்த்திய வருண் சக்கரவர்த்திக்கு அதன்பின்னர் பவர்ப்ளேயில் பவுலிங்கே கொடுக்கப்படவில்லை. 2 விக்கெட்டுக்கு பிறகு களத்திற்கு வந்த மேக்ஸ்வெல், வந்தது முதலே அடித்து ஆடி வேகமாக ஸ்கோர் செய்தார். அதிரடியாக ஆடி பவுண்டரியும் சிக்ஸருமாக விளாசி அரைசதம் அடித்தார் மேக்ஸ்வெல்.  மேக்ஸ்வெல் களத்தில் நிலைத்த பின்னர் அவரை வீழ்த்துவது கேகேஆருக்கு பெரும் சவாலானது. மேக்ஸ்வெல் களத்தில் நிலைத்ததால், ஒரே ஓவரில் 2 விக்கெட் வீழ்த்திய வருண் சக்கரவர்த்தியின் பவுலிங்கும் எடுபடவில்லை. வருணின் பவுலிங்கையும் வெளுத்துவாங்கினார் மேக்ஸ்வெல்.  மேக்ஸ்வெல் அதிரடியாக ஆடிய அதேவேளையில், மறுமுனையில் அவருக்கு ஒத்துழைப்பு கொடுத்து ஆடிக்கொண்டிருந்த தேவ்தத் படிக்கல் 25 ரன்னில் ஆட்டமிழக்க, அதன்பின்னர் மேக்ஸ்வெல்லுடன் டிவில்லியர்ஸ் ஜோடி சேர்ந்தார். சென்னை வெயிலால் பெரும் அவதிப்பட்ட மேக்ஸ்வெல், 49 பந்தில் 9 பவுண்டரிகள் மற்றும் 3 சிக்ஸர்களுடன் 78 ரன்கள் அடித்த நிலையில், 17வது ஓவரின் கடைசி பந்தில் ஆட்டமிழந்தார்.  அதன்பின்னர் கடைசி 3 ஓவர்களில் ஸ்கோர் செய்யும் பொறுப்பை தனது தோள்களில் சுமந்த டிவில்லியர்ஸ், ரசல், ஹர்பஜன் சிங் ஆகிய இருவரின் பவுலிங்கிலும் சிக்ஸர் மழை பொழிந்து 34 பந்தில் 9 பவுண்டரிகள் மற்றும் 3 சிக்ஸர்களுடன் 76 ரன்களை குவித்து ஆர்சிபி அணி 20 ஓவரில் 204 ரன்களை எட்ட உதவினார்.  பேட்டிங்கிற்கு கடும் சவாலான சென்னை சேப்பாக்கம் ஆடுகளத்தில் 20 ஓவரில் 204 ரன்கள் என்பது பெரிய ஸ்கோர். 205 ரன்கள் என்பது கேகேஆருக்கு மிகக்கடினமான இலக்கு. &nbsp;","link":"https:\/\/tamil.asianetnews.com\/sports-cricket\/rcb-set-very-tough-target-to-kkr-in-ipl-2021-qrrdcu","image":"https:\/\/static.asianetnews.com\/images\/01f3jczcw37wgcx465jekcrx8c\/untitled--5--jpg_760x400.jpg","pubdate":"Sun, 18 Apr 2021 05:30:30 +0530"},{"title":"'மூக்குத்தி அம்மன்' நயன்தாராவுக்கே டஃப் கொடுத்த விஜய் டிவி கண்ணம்மா..! வேற லெவல் போங்க..","text":"'பாரதி கண்ணம்மா' சீரியல் மூலம் பிரபலமான கருப்பு அழகி ரோஷினி, மூக்குத்தி அம்மன் கெட்டப்பில் வெளியிட்டுள்ள புகைப்படத்தை வெளியிட்டு, நயன்தாராவுக்கே டஃப் கொடுத்துள்ளார்.","link":"https:\/\/tamil.asianetnews.com\/gallery\/cinema\/mookuthi-amman-nayanthara-latest-look-photos-goes-viral-qrrda1","image":"https:\/\/static.asianetnews.com\/images\/01f3jdg0mezkfa27r1fmkxd1ja\/tdphhh2k-jpg_760x400.jpg","pubdate":"Sun, 18 Apr 2021 05:28:50 +0530"},{"title":"நண்பனை இழந்த சோகம், துக்கம் தொண்டையை அடைக்கிறது.. வடிவேலு, சத்யராஜ் வேதனையுடன் வெளியிட்ட வீடியோ","text":"<p>நடிகர் விவேக்குக்கு சினிமா பிரபலங்கள் கண்ணீர் அஞ்சலி செலுத்தும் உருக்கமான வீடியோ வெளிவந்தது. இதனை அடுத்து துக்கம் தொண்டையை அடைப்பது போல வடிவேலு மற்றும் சத்யராஜ் பேசிய வீடியோ சமூக வலைதளங்களில் வைரலாக பரவி வருகிறது.<\/p>\n<p><\/p>\n<p>The post <a href=\"https:\/\/www.cinemapettai.com\/sathyaraj-vadivelu-speaks-about-vivek-rip\/\" rel=\"nofollow\">நண்பனை இழந்த சோகம், துக்கம் தொண்டையை அடைக்கிறது.. வடிவேலு, சத்யராஜ் வேதனையுடன் வெளியிட்ட வீடியோ<\/a> appeared first on <a href=\"https:\/\/www.cinemapettai.com\" rel=\"nofollow\">Cinemapettai<\/a>.<\/p>","link":"https:\/\/www.cinemapettai.com\/sathyaraj-vadivelu-speaks-about-vivek-rip\/","image":["https:\/\/www.cinemapettai.com\/wp-content\/uploads\/2021\/04\/vadivelu-satyaraj.jpg"],"pubdate":"Sun, 18 Apr 2021 05:20:22 +0000"},{"title":"தமிழகத்தில் முழு ஊரடங்கு அமல்படுத்த வாய்ப்பில்லை.. முதல்வர் ஆலோசனை கூட்டத்தில் வெளியான புதிய தகவல்..!","text":"தமிழகத்தில் கொரோனா நோய்த்தொற்று அதிகரித்து வரும் நிலையில் முழு ஊரடங்கு அமல்படுத்த வாய்ப்பில்லை என்ற தகவல் வெளியாகியுள்ளது.&nbsp;  கொரோனா 2வது அலை தமிழகம் உள்ளிட்ட பல்வேறு மாநிலங்களில் வேகமாக பரவி வருகிறது. தமிழகத்தில் கடந்த 24 மணிநேரத்தில் பாதிப்பு எண்ணிக்கை 10,000ஐ நெருங்கி வருகிறது. பல்வேறு கட்டுப்பாடுகள் விதிக்கப்பட்ட போதிலும் பாதிப்பு எண்ணிக்கை உயர்ந்து வருகிறது. இந்நிலையில், கொரோனா பரவல் பாதிப்பு அதிகரித்து வரும் நிலையில் மேலும் சில கட்டுப்பாடுகளை அதிகரிக்கலாமா என்பது குறித்து இன்று முதல்வர் எடப்பாடி பழனிசாமி இன்று ஆலோசனை நடத்தினார்.    கிரீன்வேஸ் சாலையில் உள்ள முதல்வர் எடப்பாடி பழனிசாமி இல்லத்தில் நடைபெற்ற ஆலோசனைக் கூட்டத்தில் தலைமைச் செயலாளர் ராஜூவ் ரஞ்சன், &nbsp;சுகாதாரத்துறை செயலாளர் ராதாகிருஷ்ணன், மற்றும் பல்வேறு துறைகளை சேர்ந்த உயர் அதிகாரிகள் கலந்து கொண்டனர். இந்த ஆலோசனைக்கூட்டம் சுமார் 2 மணிநேரம் நடைபெற்றது.&nbsp;    இதில், தமிழகத்தில் புதிய கட்டுப்பாடுகள் விதிப்பது குறித்தும் பிளஸ் 2 தேர்வு குறித்தும் ஆலோசனை நடைபெற்றதாக தெரிகிறது. தமிழகத்தில் முழு ஊரடங்கு அமல்படுத்த வாய்ப்பில்லை என்றும் கட்டுப்பாடுகள் மட்டும் அதிகரிக்க முடிவு செய்துள்ளதாக அதிகாரிகள் தரப்பில் இருந்து தகவல் வெளியாகியுள்ளது. எனினும், இது குறித்த அதிகாரப்பூர்வ அறிவிப்பு இன்று மாலைக்குள் வெளியாக வாய்ப்புள்ளது.","link":"https:\/\/tamil.asianetnews.com\/politics\/there-is-no-chance-of-enforcing-a-full-curfew-in-tamil-nadu-qrrbp8","image":"https:\/\/static.asianetnews.com\/images\/01f30q7b15q3vj3z8gasevs4fe\/maharashtra-jpg_760x400.jpg","pubdate":"Sun, 18 Apr 2021 04:54:46 +0530"},{"title":"#DCvsPBKS வாரி வழங்கும் வள்ளலே நீ கிளம்புப்பா..! டெல்லி கேபிடள்ஸ் அணியில் அதிரடி மாற்றம்","text":"ஐபிஎல் 14வது சீசனில் ஞாயிற்றுக்கிழமையான இன்று 2 போட்டிகள் நடக்கின்றன. பிற்பகல் 3.30 மணிக்கு தொடங்கி நடந்துவரும் போட்டியில் ஆர்சிபி மற்றும் டெல்லி கேபிடள்ஸ் அணிகள் ஆடிவருகின்றன.  இரவு 7.30 மணிக்கு தொடங்கும் போட்டியில் டெல்லி கேபிடள்ஸ் மற்றும் பஞ்சாப் கிங்ஸ் அணிகள் மோதுகின்றன. பஞ்சாப்புக்கு எதிரான இந்த போட்டியில் டெல்லி கேபிடள்ஸ் அணி ஒரு மாற்றத்துடன் களமிறங்கும். ரன்களை வாரி வழங்கிவரும் இங்கிலாந்தை சேர்ந்த ஃபாஸ்ட் பவுலரான டாம் கரன் நீக்கப்பட்டு அவருக்கு பதிலாக தென்னாப்பிரிக்காவை சேர்ந்த ஃபாஸ்ட் பவுலரான அன்ரிக் நோர்க்யா சேர்க்கப்படுவார்.  நோர்க்யாவிற்கு கொரோனா பாசிட்டிவ் என்ற தகவல் வந்த நிலையில், அதன்பின்னர் மேற்கொள்ளப்பட்ட 3 பரிசோதனைகளிலும் நெகட்டிவ் என்று வந்ததால், அவருக்கு கொரோனா இல்லை என்பது உறுதியானதையடுத்து, இன்றைய போட்டியில் அவர் ஆட அதிக வாய்ப்புள்ளது. ரபாடா - நோர்க்யா ஜோடி கடந்த சீசனில் அபாரமாக பந்துவீசி டெல்லிக்கு வெற்றிகளை பெற்றுக்கொடுத்த நிலையில், இந்த சீசனில் இந்த போட்டியில் தான் முதல் முறையாக இருவரும் இணைந்து ஆடவுள்ளனர்.  உத்தேச டெல்லி கேபிடள்ஸ் அணி:  பிரித்வி ஷா, ஷிகர் தவான், அஜிங்க்யா ரஹானே, ரிஷப் பண்ட்(கேப்டன், விக்கெட் கீப்பர்), மார்கஸ் ஸ்டோய்னிஸ், லலித் யாதவ், கிறிஸ் வோக்ஸ், ரவிச்சந்திரன் அஷ்வின், ககிசோ ரபாடா, அன்ரிக் நோர்க்யா, ஆவேஷ் கான். &nbsp;","link":"https:\/\/tamil.asianetnews.com\/sports-cricket\/delhi-capitals-probable-playing-eleven-for-the-match-against-punjab-kings-in-ipl-2021-qrrbjh","image":"https:\/\/static.asianetnews.com\/images\/01emnp97k5pqyssdet4w7frq76\/whatsapp-image-2020-10-15-at-1-56-28-pm--3--jpeg_760x400.jpg","pubdate":"Sun, 18 Apr 2021 04:51:18 +0530"},{"title":"புதுக்கோட்டை: `நடிகர் விவேக்குக்கு நேர்ந்ததைத் தடுப்பூசியுடன் இணைக்காதீர்கள்! - அமைச்சர் விஜயபாஸ்கர்","text":"<p>புதுக்கோட்டை மகளிர் கலைக் கல்லூரியில் அமைக்கப்பட்டுள்ள வாக்கு எண்ணும் மையத்தை சுகாதாரத்துறை அமைச்சரும், விராலிமலை சட்டமன்ற உறுப்பினருமான விஜயபாஸ்கர் உட்பட அ.தி.மு.க வேட்பாளர்கள் பார்வையிட்டனர்.<\/p><p>பின்னர்,  அமைச்சர் விஜயபாஸ்கர் செய்தியாளர்களிடம், \"சின்னக் கலைவாணர் என்று அழைக்கப்படும்  விவேக்கின் மரணம் மிகப்பெரிய அதிர்ச்சியளிக்கிறது. மரங்களை நடுவதில் அக்கறை காட்டியவர். அவருக்கு என்னுடைய இரங்கலைத் தெரிவித்துக் கொள்கிறேன். நடிகர் விவேக் தடுப்பூசி  எடுத்தது குறித்து அரசு சுகாதாரத்துறைச் செயலர் மற்றும் மருத்துவர்கள் விளக்கம் அளித்துள்ளனர். நாளொன்றுக்கு 2 லட்சத்துக்கும் மேற்பட்டோருக்கு கொரோனா தடுப்பூசி செலுத்தப்பட்டு வருகிறது. கொரோனோ தடுப்பூசியால் எந்த ஒரு பக்க விளைவுகளும் இல்லை என்பதைத் தொடர்ந்து அறிவுறுத்தி வருகிறோம். அரசுத்துறை, மருந்து, மருத்துவர்கள் மீது பொதுமக்கள் நம்பிக்கை வைப்பது அவசியம்.<\/p><figure><img src=\"https:\/\/gumlet.assettype.com\/vikatan\/2021-04\/a4b03920-9d5b-4258-a83c-51140a192a84\/vikatan_2019_10_bee50c8a_1036_4a3f_a2f5_299c99b3528d_vikatan_2019_05_df79c730_5fea_4093_9521_98a528a.jpg\" \/><\/figure><p>அனைவரும் தடுப்பூசி போட்டுக்கொள்ள வேண்டும். குறிப்பாக 45வயதுக்கும் மேற்பட்டோர் தற்போது தடுப்பூசி எடுத்துக் கொள்வது அவசியம். தடுப்பூசி போட்டுக்கொண்டதையடுத்து  விவேக்குக்கு நேர்ந்ததைத் தடுப்பூசியுடன் இணைக்க வேண்டாம்.  அதற்கான விளக்கத்தை மருத்துவர்கள் கொடுத்திருக்கின்றனர். கொரோனா தொடர்பான ஆய்வுப் பணியில் ஈடுபடுவதில் நான் தயாராக உள்ளேன். <\/p><p>ஆனால், தேர்தல்  நடத்தை விதிமுறைகளால் செய்ய முடியாமல் தவிக்கிறேன். ஆனாலும், மத்திய சுகாதாரத்துறை அமைச்சர் ஹர்ஷ்வர்தனுடன் நான் தொலைப்பேசியில் பேசி தமிழகத்தின் நிலையை எடுத்துக் கூறியதுடன் ரெம்டெசிவிர் மருந்து தங்கு தடையின்றி தமிழகத்திற்கு வழங்க வேண்டும் என்று கேட்டேன். தமிழகத்தில் சுகாதார கட்டமைப்புகள் வலுவாக இருக்கிறது. ஆனாலும், பொதுமக்கள் அலட்சியமாக இருக்கக்கூடாது. முகக்கவசம் அணிதல், சமூக இடைவெளியைக் கடைபிடிக்க வேண்டும். பொதுமக்கள் அலட்சியமாக இருந்தால், வரக்கூடிய 3 வாரங்கள் நமக்கு  மிகப்பெரிய சவாலாக அமைந்துவிடும்\" என்றார்.<\/p>","link":"https:\/\/www.vikatan.com\/government-and-politics\/politics\/vaccine-has-no-side-effects-says-vijayabaskar","image":"https:\/\/gumlet.assettype.com\/vikatan\/2021-04\/97204607-f8c2-4e19-bea6-a454504f3a6b\/Vijay_1_12354_20285.jpg","pubdate":"Sun, 18 Apr 2021 04:30:39 +0000"},{"title":"தென்றலாய் மனதை தீண்டும் சிரிப்பில்.. இளம் நெஞ்சங்களை உருக வைத்த வாணி போஜனின் லேட்டஸ்ட் போட்டோஸ்..!","text":"சுமார் அரை டசனுக்கும் அதிகமான படங்களில் பிஸியாக நடித்து வரும், வாணி போஜன், பூரிக்க வைக்கும் சிரிப்பில்... பளபளக்கும் முகத்துடன் வெளியிட்டுள்ள புகைப்படம் ரசிகர்களை அதிக அளவில் கவர்ந்து வருகிறது. &nbsp;","link":"https:\/\/tamil.asianetnews.com\/gallery\/cinema\/actress-vani-bhojan-latest-cute-photos-qrr9ys","image":"https:\/\/static.asianetnews.com\/images\/01f3j9d5c7w8t5rg8vh9fnw21v\/fcstorka-jpg_760x400.jpg","pubdate":"Sun, 18 Apr 2021 04:17:16 +0530"},{"title":"தேமுதிக மீது அடுக்கடுக்கான புகார்.. கட்சியில் இருந்து நீக்கப்பட்ட வேட்பாளர்.. விஜயகாந்த் அதிரடி நடவடிக்கை..!","text":"தேமுதிகவில் திருநெல்வேலி புறநகர் மாவட்ட செயலாளரை அதிரடியாக நீக்கி, புதிய நிர்வாகியை அக்கட்சியின் தலைவர் விஜயகாந்த் அறிவித்துள்ளார்.  திருநெல்வேலி மாவட்ட தேமுதிக மாவட்ட செயலாளரும், ராதாபுரம் தொகுதி வேட்பாளருமான ஜெயபாலன் (60) இவர் கட்சியில் இருந்து விலகியதோடு தலைமை மீது புகார் தெரிவித்து ஆடியோவாக வெளியிட்டுள்ளார். அதில், தேமுதிக போட்டியிடும் தொகுதிகளில் பொருளாளர் பிரேமலதா, சுதீஷ் பிரசாரம் செய்யவில்லை. தேர்தல் பணிகள் குறித்து போனில் கூட விசாரிக்கவில்லை குற்றம்சாட்டி இருந்தார். இவரது பேச்சு கட்சியினர் மத்தியில் பெரும் அதிர்ச்சியை ஏற்படுத்தியது.&nbsp;    இந்நிலையில், கட்சியில் இருந்து அவர் அதிரடியாக நீக்கப்பட்டுள்ளார். இதுதொடர்பாக தேமுதிக தலைவர் விஜயகாந்த் வெளியிட்டுள்ள அறிக்கையில்;- திருநெல்வேலி புறநகர் தேமுதிக மாவட்டச் செயலாளராக செயல்பட்டு வந்த கே.ஜெயபாலன், கட்சியின் பதவியில் இருந்து விடுக்கப்படுகிறார். மேலும், இந்த பதவிக்கு புதிய பொறுப்பாளராக வி.வேலாயுதம் நியமிக்கப் படுகிறார்.&nbsp;    இவருக்கு கட்சியின் மாவட்ட, நகர, ஒன்றிய நிர்வாகிகள் மற்றும் தொண்டர்கள் அனைவரும் முழு ஒத்துழைப்பு அளித்து, கட்சியின் வளர்ச்சிக்கு பாடுபட வேண்டுமென கேட்டுக் கொள்கிறேன் என தெரிவித்துள்ளார்.","link":"https:\/\/tamil.asianetnews.com\/politics\/dmdk-candidate-remove-vijayakanth-action-qrr9q2","image":"https:\/\/static.asianetnews.com\/images\/01dv64qe0eq3neq4yvtyvw4y2z\/viji_760x400.gif","pubdate":"Sun, 18 Apr 2021 04:12:03 +0530"},{"title":"#RCBvsKKR 2வது ஓவருலயே கோலி காலி..! ஒரே ஓவரில் 2 விக்கெட்டை தட்டி தூக்கிய வருண்","text":"ஆர்சிபி மற்றும் கேகேஆர் அணிகளுக்கு இடையேயான போட்டி சென்னை சேப்பாக்கம் மைதானத்தில் பிற்பகல் 3.30 மணிக்கு தொடங்கி நடந்துவருகிறது. டாஸ் வென்ற ஆர்சிபி கேப்டன் விராட் கோலி பேட்டிங்கை தேர்வு செய்தார்.  இந்த போட்டியில் ஆர்சிபி அணி ஒரேயொரு மாற்றத்துடன் களமிறங்கியுள்ளது. ஆர்சிபி அணியில் ஒரேயொரு மாற்றம் செய்யப்பட்டுள்ளது. வெளிநாட்டு வீரர் டேனியல் கிறிஸ்டியன் நீக்கப்பட்டு, உள்நாட்டு வீரரான ரஜாத் பட்டிதர் அணியில் சேர்க்கப்பட்டுள்ளார்.&nbsp;  ஆர்சிபி அணி:  விராட் கோலி(கேப்டன்), தேவ்தத் படிக்கல், ரஜாத் பட்டிதர், க்ளென் மேக்ஸ்வெல், டிவில்லியர்ஸ்(விக்கெட் கீப்பர்), வாஷிங்டன் சுந்தர், ஷபாஸ் அகமது, கைல் ஜாமிசன், ஹர்ஷல் படேல், முகமது சிராஜ், யுஸ்வேந்திர சாஹல்.  கேகேஆர் அணியின் ஆடும் லெவன் காம்பினேஷனில் எந்த மாற்றமும் செய்யப்படவில்லை. கடந்த போட்டியில் ஆடிய அதே ஆடும் லெவன் காம்பினேஷனுடன் தான் இந்த போட்டியிலும் ஆடுகிறது.  கேகேஆர் அணி:  நிதிஷ் ராணா, ஷுப்மன் கில், ராகுல் திரிபாதி, ஒயின் மோர்கன்(கேப்டன்), ஷகிப் அல் ஹசன், தினேஷ் கார்த்திக்(விக்கெட் கீப்பர்), ஆண்ட்ரே ரசல், பாட் கம்மின்ஸ், ஹர்பஜன் சிங், பிரசித் கிருஷ்ணா, வருண் சக்கரவர்த்தி.  விராட் கோலியும் தேவ்தத் படிக்கல்லும் தொடக்க வீரர்களாக களமிறங்கினர். முதல் ஓவரை சீனியர் ஸ்பின்னர் ஹர்பஜன் சிங் வீச, 2வது ஓவரை வீசிய வருண் சக்கரவர்த்தி அந்த ஓவரின் 2வது பந்தில் பெரிய விக்கெட்டான கோலியின் விக்கெட்டை வீழ்த்தினார். கோலி 5 ரன்னில் ஆட்டமிழக்க, அதே ஓவரின் கடைசி பந்தில் ரஜாத் பட்டிதரையும் டக் அவுட்டாக்கி அனுப்ப, ஆர்சிபி அணி &nbsp;2 ஓவரில் 9 ரன்களுக்கே 2 விக்கெட்டுகளை இழந்துவிட்டது.  இதையடுத்து க்ளென் மேக்ஸ்வெல்லும் தேவ்தத் படிக்கல்லும் இணைந்து ஆடிவருகின்றனர். மேக்ஸ்வெல் இந்த இன்னிங்ஸை நல்ல விதமாக தொடங்கி சிறப்பாக ஆடிவருகிறார். &nbsp;","link":"https:\/\/tamil.asianetnews.com\/sports-cricket\/rcb-lost-2-early-wickets-against-kkr-in-ipl-2021-qrr978","image":"https:\/\/static.asianetnews.com\/images\/01enqc68wpzc5cq8gge2va0zx6\/varun-chakravarthy-jpg_760x400.jpg","pubdate":"Sun, 18 Apr 2021 04:00:44 +0530"},{"title":"#RCBvsKKR 3 வெளிநாட்டு வீரர்கள் போதும்; எங்க பசங்களே வச்சே பார்த்துக்குறோம்..! ஆர்சிபியின் அதிரடி முடிவு","text":"ஐபிஎல் 14வது சீசனில் இன்று 2 போட்டிகள் நடக்கின்றன. பிற்பகல் 3.30 மணிக்கு சென்னையில் தொடங்கும் போட்டியில் ஆர்சிபி மற்றும் கேகேஆர் அணிகள் மோதுகின்றன.&nbsp;  ஆடிய 2 போட்டிகளிலும் வெற்றி பெற்ற ஆர்சிபி அணி, வெற்றி பயணத்தை தொடங்கும் முனைப்பிலும், 2 போட்டிகளில் ஒன்றில் தோற்ற கேகேஆர் தோல்வியிலிருந்து மீளும் முனைப்பிலும் களமிறங்குகின்றன. டாஸ் வென்ற ஆர்சிபி கேப்டன் விராட் கோலி பேட்டிங்கை தேர்வு செய்தார்.  ஆர்சிபி அணியில் ஒரேயொரு மாற்றம் செய்யப்பட்டுள்ளது. வெளிநாட்டு வீரர் டேனியல் கிறிஸ்டியன் நீக்கப்பட்டு, உள்நாட்டு வீரரான ரஜாத் பட்டிதர் அணியில் சேர்க்கப்பட்டுள்ளார். இதன்மூலம் 3 வெளிநாட்டு வீரர்களுடன் மட்டுமே ஆர்சிபி ஆடுகிறது. ஒரு அணி அதிகபட்சமாக 4 வெளிநாட்டு வீரர்களுடன் ஆடமுடியும் என்றாலும், உள்நாட்டு வீரர்கள் மீது நம்பிக்கை வைத்து 4 வெளிநாட்டு வீரர்களுக்கான அவசியமில்லை என்ற நம்பிக்கையுடன், மேக்ஸ்வெல், டிவில்லியர்ஸ், ஜாமிசன் ஆகிய 3 வெளிநாட்டு வீரர்களுடன் ஆர்சிபி களமிறங்கியுள்ளது.  ஆர்சிபி அணி:  விராட் கோலி(கேப்டன்), தேவ்தத் படிக்கல், ரஜாத் பட்டிதர், க்ளென் மேக்ஸ்வெல், டிவில்லியர்ஸ்(விக்கெட் கீப்பர்), வாஷிங்டன் சுந்தர், ஷபாஸ் அகமது, கைல் ஜாமிசன், ஹர்ஷல் படேல், முகமது சிராஜ், யுஸ்வேந்திர சாஹல்.  கேகேஆர் அணியின் ஆடும் லெவன் காம்பினேஷனில் எந்த மாற்றமும் செய்யப்படவில்லை. கடந்த போட்டியில் ஆடிய அதே ஆடும் லெவன் காம்பினேஷனுடன் தான் இந்த போட்டியிலும் ஆடுகிறது.  கேகேஆர் அணி:  நிதிஷ் ராணா, ஷுப்மன் கில், ராகுல் திரிபாதி, ஒயின் மோர்கன்(கேப்டன்), ஷகிப் அல் ஹசன், தினேஷ் கார்த்திக்(விக்கெட் கீப்பர்), ஆண்ட்ரே ரசல், பாட் கம்மின்ஸ், ஹர்பஜன் சிங், பிரசித் கிருஷ்ணா, வருண் சக்கரவர்த்தி. &nbsp;","link":"https:\/\/tamil.asianetnews.com\/sports-cricket\/rcb-win-toss-opt-to-bat-against-kkr-in-ipl-2021-qrr7wv","image":"http:\/\/static.asianetnews.com\/images\/01d7sdkazqdk13m09hae9drjpb\/IPL-2019_760x400.jpg","pubdate":"Sun, 18 Apr 2021 03:32:56 +0530"},{"title":"இது என் கணவருக்கு கிடைத்த மிகப்பெரிய கவுரவம்... அரசு மரியாதைக்கு நன்றி தெரிவித்த விவேக் மனைவி!","text":"விவேக்கின் இழப்பில் இருந்து மீளாத நிலையிலும், அவரது மனைவி சற்று முன்னர் செய்தியாளர்களை சந்தித்து தன்னுடைய நன்றிகளை தெரிவித்துள்ளார்.","link":"https:\/\/tamil.asianetnews.com\/gallery\/cinema\/actor-vivek-wife-meet-press-and-thanks-for-government-qrr7v0","image":"https:\/\/static.asianetnews.com\/images\/01f3j6pyhpg46sxxgvq9qaw686\/gallerye-150651855-2752245-jpg_760x400.jpg","pubdate":"Sun, 18 Apr 2021 03:31:49 +0530"},{"title":"வேலூரில் பயங்கரம்.. பட்டாசு கடையில் வெடிவிபத்து.. தாத்தாவுடன் தீயில் கருகி பலியான 2 பிஞ்சுக் குழந்தைகள்..!","text":"வேலூரில் பட்டாசு கடையில் ஏற்பட்ட தீ விபத்தில் சிக்கி கடை உரிமையாளர் மற்றும் அவரது பேரக்குழந்தைகள் 2 பேர் உடல்கருகி பரிதாபமாக உயிரிழந்தனர்.  வேலூர் மாவட்டம் காட்பாடி அடுத்த லத்தேரி பேருந்து நிலையம் அருகே மோகன் என்பவருக்கு சொந்தமான பட்டாசு குடோன் உள்ளது. இன்று காலை மோகன் பட்டாசு கடையை திறந்து வியாபாரம் செய்து வந்தார். அப்போது சிலர் பட்டாசு வாங்க வந்தனர். குடோனில் இருந்த பட்டாசுகளை எடுத்து வந்து வாடிக்கையாளர்களுக்கு மோகன் காண்பித்தார். அப்போது எதிர்பாராத விதமாக பட்டாசு குடோனில் தீ விபத்து ஏற்பட்டு பட்டாசுகள் வெடித்து சிதறியது. இதில், மளமளவென்று வெடித்து தீ பட்டாசு குடோன் முழுவதும் பரவியது.    பட்டாசு குடோனில் மோகனின் 2 பேரப்பிள்ளைகள் இருந்ததால் அவர்களை காப்பாற்ற மோகன் அங்கு ஓடினார். அதற்குள் குடோன் முழுவதும் தீ பரவி பயங்கர சத்தத்துடன் பட்டாசுகள் வெடித்து சிதறியது. இதனால் குடோனில் சிக்கியவர்கள் வெளியே வராமல் உள்ளே மாட்டிக் கொண்டனர். இதில், 3 பேரும் உடல் சிதறி பரிதாபமாக சம்பவ இடத்திலேயே உயிரிழந்தனர்.&nbsp;    இந்த விபத்து தொடர்பாக உடனே காவல்துறையினருக்கும், தீயணைப்புத்துறையினருக்கும் தகவல் தெரிவிக்கப்பட்டது. சம்பவ இடத்திற்கு விரைந்த தீயணைப்பு வீரர்கள் நீண்ட நேரம் போராடி தீயை கட்டுக்குள் கொண்டு வந்தனர். பின்னர், உயிரிழந்த 3 பேரின் உடல்களை மீட்டு பிரேத பரிசோதனைக்காக &nbsp;அரசு மருத்துவமனைக்கு அனுப்பி வைத்தனர். இந்த விபத்து தொடர்பாக போலீசார் வழக்குப்பதிவு செய்து விசாரணை நடத்தி வருகின்றனர்.&nbsp;","link":"https:\/\/tamil.asianetnews.com\/tamilnadu-vellore\/vellore-fire-accident-3-people-killed-qrr6qa","image":"https:\/\/static.asianetnews.com\/images\/01f3j55byjs6fkp7ymqqhg4hcn\/vellore-jpg_760x400.jpg","pubdate":"Sun, 18 Apr 2021 03:07:23 +0530"},{"title":"அவமதிக்கப்பட்ட ஜடேஜா..! கொந்தளிக்கும் இங்கிலாந்து முன்னாள் கேப்டன்","text":"ஒவ்வொரு ஆண்டும் இந்திய கிரிக்கெட் அணிக்காக ஆடும் வீரர்களை ஏ+, ஏ, பி, சி ஆகிய பிரிவுகளாக பிரித்து ஊதிய ஒப்பந்தத்தை பிசிசிஐ வெளியிடும். அந்தவகையில், இந்த ஆண்டுக்கான வருடாந்திர ஒப்பந்த பட்டியலை 2 தினங்களுக்கு முன் வெளியிட்டது பிசிசிஐ.  இந்தாண்டுக்கான பிசிசிஐயின் வருடாந்திர ஒப்பந்த பட்டியலில் 28 வீரர்கள் இடம்பெற்றனர். ஷுப்மன் கில், முகமது சிராஜ் ஆகிய வீரர்கள் முதல்முறையாக பிசிசிஐ ஒப்பந்தத்தில் இடம்பெற்றுள்ளனர்.  ஏ+ பிரிவில் உள்ள வீரர்கள் (ரூ.7 கோடி) - விராட் கோலி, ரோஹித் சர்மா, பும்ரா.  ஏ பிரிவில் உள்ள வீரர்கள் (ரூ.5 கோடி) - ரவிச்சந்திரன் அஷ்வின், ஜடேஜா, புஜாரா, ரஹானே, தவான், கேஎல் ராகுல், முகமது ஷமி, இஷாந்த் சர்மா, ரிஷப் பண்ட், ஹர்திக் பாண்டியா.  பி பிரிவில் உள்ள வீரர்கள்(ரூ.3 கோடி) - ரிதிமான் சஹா, உமேஷ் யாதவ், புவனேஷ்வர் குமார், ஷர்துல் தாகூர், மயன்க் அகர்வால்.  சி பிரிவில் உள்ள வீரர்கள் (ரூ.1 கோடி) - குல்தீப் யாதவ், நவ்தீப் சைனி, தீபக் சாஹர், ஷுப்மன் கில், ஹனுமா விஹாரி, அக்ஸர் படேல், ஷ்ரேயாஸ் ஐயர், வாஷிங்டன் சுந்தர், யுஸ்வேந்திர சாஹல், முகமது சிராஜ்.  3 விதமான கிரிக்கெட் போட்டிகளிலும் ஆடும் மற்றும் ஐசிசி தரவரிசையில் நல்ல ரேங்க்கை பெற்றிருக்கும் வீரர், ரூ.7 கோடியை ஆண்டு ஊதியமாக கொண்ட உயர் பிரிவான ஏ+ பிரிவில் இடம்பெறும் தகுதியுடையவர் ஆவார். &nbsp;அந்தவகையில், இந்திய அணிக்காக 3 விதமான போட்டிகளிலும் ஆடும் மற்றும் ஐசிசி ஆல்ரவுண்டர்கள் தரவரிசையில் டெஸ்ட்(3), ஒருநாள்(9) கிரிக்கெட்டில் டாப் 10க்குள் இடம்பெற்றிருக்கும் ஜடேஜா, ஏ+ பிரிவில் இடம்பெற தகுதியானவர்.    ஜடேஜாவை ரூ.7 கோடி ஆண்டு ஊதியமாக கொண்ட ஏ+ பிரிவில் சேர்ப்பது குறித்து ஆலோசித்த பிசிசிஐ, கடைசியில் அவர் ஏற்கனவே இருந்த ஏ பிரிவிலேயே(ரூ.5 கோடி) வைத்தது. ஏ+ பிரிவில் இடம்பெறுவதற்கான தகுதி இருந்தும், அதற்கான கண்டிஷன்களை பூர்த்தி செய்தும் கூட ஜடேஜா ஏ+ பிரிவில் இடம்பெறாதது குறித்த அதிருப்தியை இந்திய அணியின் முன்னாள் தலைமை தேர்வாளர் எம்.எஸ்.கே.பிரசாத் வெளிப்படுத்தியிருந்தார்.  இந்நிலையில், ஜடேஜா ஏ+ பிரிவில் சேர்க்கப்படாதது குறித்து டுவிட்டரில் கருத்து தெரிவித்துள்ள இங்கிலாந்து முன்னாள் கேப்டன் மைக்கேல் வான், அவமதிக்கப்பட்டார் ஜடேஜா.. விராட் கோலிக்கு அடுத்த பெரிய வீரராக ஜடேஜா ட்ரீட் செய்யப்பட வேண்டும் என்று மைக்கேல் வான் தெரிவித்துள்ளார். &nbsp;","link":"https:\/\/tamil.asianetnews.com\/sports-cricket\/michael-vaughan-feels-disgraced-that-jadeja-not-including-in-a-category-of-bcci-players-contract-qrr6if","image":"https:\/\/static.asianetnews.com\/images\/01ew27ksjrvs4e2ar7rrmdrtv2\/5-png_760x400.jpg","pubdate":"Sun, 18 Apr 2021 03:02:40 +0530"},{"title":"உஷார்... பிக்பாஸ் ரைசாவுக்கு நேர்ந்த சோகம்..? மூஞ்சு வீங்கி இப்படி ஆகிட்டாரே..?","text":"ஃபேசியல் செய்ய போன பிக்பாஸ் பிரபலத்திற்கு முகமெல்லாம் வீங்கி விபரீதம் ஏற்பட்டு இருப்பது பெரும் அதிர்ச்சியை ஏற்பட்டுள்ளது &nbsp;","link":"https:\/\/tamil.asianetnews.com\/gallery\/cinema\/biggboss-raiza-badly-experience-for-facial-qrr47r","image":"https:\/\/static.asianetnews.com\/images\/01dwygg8jtjj4rdwp0gsp6zvx0\/emonjnzu8aagrvr-jpg_760x400.jpg","pubdate":"Sun, 18 Apr 2021 02:13:04 +0530"},{"title":"கொரோனா கைமீறிப் போய்விட்டதாக அரசு கூறுகிறது.. உடனே கூடுதல் தடுப்பூசி வேண்டும்.. பிரதமருக்கு ஸ்டாலின் கடிதம்.!","text":"கொரோனா தொற்று தற்போது அதிகரித்து வருவதால் கூடுதல் கொரோனா தடுப்பூசி வழங்கக்கோரி பிரதமர் மோடிக்கு திமுக தலைவர் மு.க.ஸ்டாலின் கடிதம் எழுதியுள்ளார்.  இது தொடர்பாக திமுக தலைவர் மு.க.ஸ்டாலின் பிரதமர் மோடிக்கு எழுதி உள்ள கடிதத்தில்;- கொரோனா தொற்றுப் பரவல் கடந்த 7 நாட்களில் விரைவாக அதிகரித்து வருவதையும், பாதிக்கப்பட்டவர்கள் மற்றும் உயிரிழந்தோர் எண்ணிக்கை ஏறத்தாழ இரு மடங்காக அதிகரித்திருப்பதையும் தாங்கள் அறிந்திருக்கக் கூடும். 2021 ஏப்ரல் 17 ஆம் தேதியன்று வெளியான அதிகாரபூர்வத் தகவலில், தமிழ்நாட்டில் கொரோனா தொற்றுப் பாதிக்கப்பட்டுள்ளோர் எண்ணிக்கை 61,593 ஆகவும், உயிரிழந்தோர் எண்ணிக்கை 39 ஆகவும் அதிகரித்திருப்பதாகத் தெரிவிக்கப்பட்டுள்ளது. அரசு அதிகாரிகள் தேவையான தடுப்பு நடவடிக்கைகளைத் தீவிரமாக மேற்கொண்டுள்ள போதிலும், நிலைமை கைமீறிப் போய்விட்டதாக உயர்நீதிமன்றத்தில் தமிழக அரசு தலைமை வழக்கறிஞரே ஒப்புக்கொள்ளும் அளவுக்கு சூழல் உள்ளது.    தாங்கள் அறிந்திருப்பதைப் போலவே, சமூக இடைவெளி, சுகாதாரமாக இருப்பது, முகக் கவசம் அணிவது இவைதவிர, தடுப்பு மருந்துகள் செலுத்துதலே மருத்துவப் பாதுகாப்பாகும். மேலும், தடுப்பூசி மருந்து மட்டுமே உலகளாவிய இந்தப் பெருந்தொற்றில் இருந்து மக்களின் உயிரைக் காப்பதற்கு தற்போது கிடைக்கக் கூடிய ஓரே சிறந்த சாதனம் ஆகும். அனைவருக்கும் தடுப்பூசி என்ற கொள்கை முடிவை மத்திய அரசு இன்னும் எடுக்காத நிலையில். முன்னுரிமை தரப்பட்டுள்ள பிரிவினர் மட்டுமே, தற்போது தடுப்பூசியைப் பெற முடிகிறது. மத்திய அரசின் வழிகாட்டுதலின்படி, முதலில் தடுப்பூசியைப் பெறும் குழுவினர் மருத்துவத்துறையினரும் முன்களப்பணியாளர்களும்தான். இரண்டாவது குழுவினர், 60 வயதுக்கு மேற்பட்டவர்களும், 45 முதல் 59 வயது வரையிலும்தான். அதிலும், மத்திய சுகாதார மற்றும் குடும்பநல அமைச்சகத்தால், பட்டியலிடப்பட்டுள்ள குறிப்பிட்ட இணை நோய்கள் உள்ளவர்களுக்கு மட்டும்தான் செலுத்தப்படுகிறது.    தடுப்பூசி செலுத்தும் பணியில், இத்தகைய கட்டுப்பாடுகளையும், முன்னுரிமைகளையும் வைத்துக் கொண்டு, இந்திய அரசால் முன்னுரிமை அளிக்கப்பட்டுள்ள தேவையான நபர்களுக்குக் கூட தடுப்பூசி செலுத்துவது மிகவும் சாத்தியற்றது. தமிழ்நாட்டில், வெறும் 46.70 லட்சம் பேர்களுக்குத்தான் இதுநாள் வரை தடுப்பூசி செலுத்தப்பட்டுள்ளது. அதில், 40.64 லட்சம் பேருக்கு முதல் முறையும், 6.05 லட்சம் பேருக்கு இரண்டாவது முறையும் தடுப்பூசி செலுத்துப்பட்டுள்ளது. தற்போது மாநிலம் முழுவதும் தடுப்பூசி மருந்துகள் பற்றாக்குறை மிக அதிக அளவில் இருப்பதுடன், தடுப்பூசி செலுத்திக் கொள்வதற்காக அரசு மருத்துவமனைகளுக்குச் செல்லும் மக்கள், தடுப்பு மருந்துகள் பற்றாக்குறையால் திருப்பி அனுப்பப்படுவதாக செய்திகள் வருகின்றன. தற்போதைய வழிகாட்டுதலின் படியே, மத்திய அரசிடமிருந்து 20 லட்சம் கோவேக்சின் மற்றும் கோவிஷீல்டு தடுப்பூசி மருந்துகளை வழங்குமாறு, மத்திய அரசிடம், மாநில அரசு ஏற்கனவே கேட்டிருப்பதாகச் செய்திகள் தெரிவிக்கின்றன.    கொரோனா தொற்றால் பாதிக்கப்படுபவர்களின் எண்ணிக்கை வேகமாக அதிகரித்து வரும் நிலையில், இந்தப் பெருந்தொற்றின் கொடிய விளைவுகளிலிருந்து மனித உயிர்களைக் காக்க அனைவருக்கும் தடுப்பூசி என்பது காலத்தின் தேவையாகிறது. இந்தச் சூழ்நிலையில், பயனுள்ள தடுப்பூசியைச் செலுத்தும் பணியை நிறைவேற்றவும், நோய்த்தொற்றின் சுழற்சியை உடைக்கவும், நோய்ப் பாதிப்பைக் குறைக்கவும், தமிழகத்திற்கு இப்போது ஒதுக்கப்பட்டுள்ளதைவிட அதிகமான தடுப்பூசிகள் தேவைப்படும். தமிழ்நாடு ஒருபுறம் தடுப்பூசிப் பற்றாக்குறையால் தவிப்பதுடன், மத்திய அரசின் வழிகாட்டுதலின் படி தேவைப்படும் நபர்களுக்குக் கூட தடுப்பூசியைச் செலுத்த முடியாமல் திணறி வருகிறது.  எனவே, தாங்கள் உடனடியாகத் தலையிட்டு, மாநில அரசால் கேட்கப்பட்டுள்ள 20 லட்சம் தடுப்பூசி மருந்துகளை உடனடியாக அனுப்புவதுடன், தமிழக மக்கள் தொகைக்கு ஏற்ப, கோவாக்சின் மற்றும் கோவிஷீல்டு தடுப்பூசி மருந்துகளை அதிக அளவு வழங்க வேண்டும் என்று, சம்பந்தப்பட்ட அமைச்சகத்தை அறிவுறுத்த வேண்டும் எனக் கேட்டுக் கொள்கிறேன்.    பெருந்தொற்றால் பாதிக்கப்பட்டுள்ள மாநிலங்கள் மனித உயிர்களைக் காப்பாற்ற ஒவ்வொன்றிற்கும் மத்திய அரசின் ஒப்புதலை எதிர்பார்த்துக் காத்திராமல், மாநிலங்களே சுதந்திரமாக மருந்துகளையும் தடுப்பூசிகளையும் மருத்துவ உபகரணங்களையும் கொள்முதல் செய்து கொள்வதற்கு மத்திய அரசு அனுமதிக்க வேண்டியதும் முக்கியமாகிறது. சர்வதேச நிபுணத்துவத்தைப் பகிர்ந்து கொள்வதிலும் மாநிலங்களுக்கு இடையேயான ஒருங்கிணைப்பை ஏற்படுத்தித் தந்து, பெருந்தொற்றை சுதந்திரமாகச் சமாளிக்க விடுவதில் மத்திய அரசு முக்கிய பங்கு வகிக்கிறது என்று எதிர்பார்ப்பது நியாயமானதே. எனவே நேரடி கொள்முதல் செய்வதற்கு மாநிலங்களுக்கு விதிக்கப்பட்டுள்ள அனைத்து கட்டுப்பாடுகளையும் நீக்கி, கூட்டுறவு கூட்டாட்சி தத்துவத்தின் உண்மையான உணர்வில் மாநில பேரிடர் மேலாண்மை ஆணையங்களை வலுப்படுத்த அனைத்து முயற்சிகளையும் எடுக்குமாறு தங்களைக் கேட்டுக்கொள்கிறேன்.  அனைவருக்கும் தடுப்பூசி என்ற கொள்கை முடிவை விரைவாக எடுத்து, தற்போதைய கொரோனா பெருந்தொற்று சூழலிலிருந்து தமிழகம் மீள உதவுமாறும், இந்தக் கொடிய கொரோனா பேரழிவிலிருந்து மக்களுக்கு முழுமையான பாதுகாப்பை வழங்கிடுமாறும் தங்களுக்கு வேண்டுகோள் விடுக்கின்றேன் என ஸ்டாலின் தெரிவித்துள்ளார்.","link":"https:\/\/tamil.asianetnews.com\/politics\/provide-additional-vaccination-mk-stalin-letter-to-the-pm-modi-qrr35c","image":"https:\/\/static.asianetnews.com\/images\/01e5w3sws1qg1xrq66dnxavjkm\/mk-stalin-3_760x400.gif","pubdate":"Sun, 18 Apr 2021 01:50:00 +0530"},{"title":"முழு ஊரடங்கு இருக்காது.. ஆனால், இது கண்டிப்பாக இருக்கும்.. சென்னை கார்ப்பரேஷன் கமிஷனர் தகவல்..!","text":"தடுப்பூசி குறித்து அவதூறு பரப்பியதாக நடிகர் மன்சூர் அலிகான் மீது டிஜிபி அலுவலகத்தில் புகார் அளிக்கப்பட்டுள்ளது என சென்னை மாநகராட்சி ஆணையர் கூறியுள்ளார்.&nbsp;  சென்னை மாநகராட்சி ஆணையர் பிரகாஷ் செய்தியாளர்களுக்கு பேட்டியளிக்கையில்;- கொரோனா தடுப்பு நடவடிக்கைகள் பற்றி அதிக விழிப்புணர்வு ஏற்பட்டுள்ளது.&nbsp;சென்னை மாநகராட்சி அலுவலகத்தில் கொரோனா சந்தேகம் குறித்த பொதுமக்களின் கேள்விக்கு பதிலளிக்கும் வகையில் 100 இணைப்புகளை கொண்ட கட்டுப்பாட்டு மையம் மீண்டும் செயல்படுகிறது. 044-46122300, 044-25384529 என்ற எண்ணுக்கு பொதுமக்கள் அழைத்து சந்தேகங்களை கேட்கலாம். கொரோனா பரவல் அதிகரிப்பதால் தொலைத்தொடர்பு மையத்தை மாநகராட்சி மீண்டும் தொடங்கியுள்ளது.&nbsp;    நேரத்தை வீணாக்கும் வகையில் விளையாட்டாக போன் செய்ய வேண்டாம். தடுப்பூசி தொடர்பாக சந்தேகங்களை, உளவியல் ஆலோசனை போன்றவையும் வழங்கப்படும். கொரோனா தடுப்பூசி பற்றி அவதூறு பரப்பினால் சட்டப்படி நடவடிக்கை எடுக்கப்படும். கொரோனா தடுப்பூசிக்கும் நடிகர் விவேக்கின் மரணத்திற்கும் சம்மந்தமும் இல்லை. கொரோனா தடுப்பூசி பாதுகாப்பானது என அறிவியல் பூர்வமாக நிரூபிக்கப்பட்டுள்ளது. மேலும், தடுப்பூசி குறித்து அவதூறு பரப்பியதாக நடிகர் மன்சூர் அலிகான் மீது டிஜிபி அலுவலகத்தில் புகார் அளிக்கப்பட்டுள்ளது என்றார்.&nbsp;    மேலும், பேசிய அவர் கொரோனா தொற்றின் 2ம் அலை வேகமாக பரவி வருகிறது. கொரோனா தடுப்பு நடவடிக்கைகள் தீவிரப்படுத்தப்பட்டுள்ளன. வீட்டு தனிமைப்படுத்துதலில் உள்ளவர்களை கண்காணிக்க முக்கியத்துவம் அளிக்கப்படும். கட்டுப்பாட்டு மையம் கொரோனா பாதித்தவர்களுக்கு தேவையான உதவிகள் அளிப்போம். முழு ஊரடங்கு இருக்காது. ஆனால், கடும் கட்டுப்பாடு இருக்கும். உள் அரங்குகளில் நடைபெறும் நிகழ்ச்சிகளுக்கு கட்டுப்பாடுகள் விதிக்கப்படும். திருமண மண்டபம், ஹோட்டல் உள்ளிட்ட இடங்களில் அனுமதிக்கப்படும் நபர்கள் எண்ணிக்கை குறைக்கப்படும் என சென்னை மாநகராட்சி ஆணையர் தெரிவித்துள்ளார்.","link":"https:\/\/tamil.asianetnews.com\/tamilnadu-chennai\/there-will-be-no-full-curfew-but-there-will-be-strict-control-chennai-corporation-commissioner-qrr177","image":"https:\/\/static.asianetnews.com\/images\/01f08g81d8ks7r6nc03vmhdqvw\/prakash-123-jpg_760x400.jpg","pubdate":"Sun, 18 Apr 2021 01:07:55 +0530"},{"title":"காந்தி மார்க்கெட் பதற்றம் தணிந்தது, இரவில் விற்பனை படு சூப்பர்!","text":"<img src=\"https:\/\/tamil.samayam.com\/photo\/82133243\/photo-82133243.jpg\" \/><div class=\"section1\"><div class=\"Normal\"> காந்தி மார்க்கெட் ஜி கார்னர் மைதானத்திற்கு மாற்றப்படுவதாக அரசு தரப்பில் அறிவிக்கப்பட்டது. ஆனால் சில்லறை  அங்குச் செல்லாமல் காந்தி மார்க்கெட்டில் நேற்று இரவு வரை வியாபாரம் செய்து வந்தனர்.\n\nஇரவு 9 மணி முதல் காலை 6 மணி வரை வியாபாரம் செய்துவிட்டு மார்க்கெட் விட்டு வெளியேறி விடுகின்றனர். இதனால் காந்தி மார்க்கட்டில் பகல் நேரங்களில் 1 முதல் 6 கேட்டுகள் பகல் முழுவதும் பூட்டி வைக்கப்பட்டிருக்கிறது. இதனால் சற்று பதற்றமான இடமாகவே  இருந்து வந்தது.\n\nஇதற்கிடையே காந்தி மார்க்கெட்டில் மளிகைக் கடைகள், பூக்கடைகள் இயங்கி வந்தன. இந்த சூழலில் காந்தி மார்க்கெட் விற்பனை குறித்து  சிவசுப்பிரமணியன் கூறியதாவது:\nபகலில் காய்கறி விற்பனை நடக்கக்கூடாது என்பதே அரசின் நோக்கம். தற்போது வியாபாரிகள் அவர்களாகவே முன்வந்து இரவில் விற்பனையைத் தொடங்கி அதிகாலையில் கடையை மூடி விடுகின்றனர். \n\n\n\n\nஇதனால் பொதுமக்கள் காந்தி மார்க்கெட்டில் கூடுவது தவிர்க்கப்பட்டுள்ளது. இதுவே சமூக இடைவெளிக்காக மாநகராட்சி நிர்வாகம் போராடியதற்குக் கிடைத்த வெற்றிதான். \n\nவியாபாரிகள் 218 பேருக்கு நடத்தப்பட்ட  பரிசோதனை முடிவுகளைப் பொறுத்து மாவட்ட நிர்வாகத்துடன் கலந்து ஆலோசித்து அடுத்த கட்ட முடிவு எடுக்கப்படும்.\nஇவ்வாறு அவர் பேசினார்.\n\n<\/div><\/div>","link":"https:\/\/tamil.samayam.com\/latest-news\/tiruchirappalli\/gandhi-market-running-at-night-time-is-great-advantage-to-control-the-covid-19-pandemic-says-trichy-corporation-commissioner-sivasubramanian\/articleshow\/82133243.cms","image":["https:\/\/tamil.samayam.com\/photo\/82133243\/photo-82133243.jpg"],"pubdate":"Sun 18 Apr 2021, 23:42:01"},{"title":"ரூ.14 கோடி செலவில் திருச்சியில் குப்பைத்தொட்டி: அசர வைக்கும் சிறப்பம்சங்கள்!","text":"<img src=\"https:\/\/tamil.samayam.com\/photo\/82133084\/photo-82133084.jpg\" \/><div class=\"section1\"><div class=\"Normal\"> மாநகராட்சி  திட்டத்தின் கீழ் புதிய வகை நிலத்தடி குப்பை தொட்டியின் மாதிரியை உருவாக்கப்பட்டுள்ளது. இதனை திருச்சி தேசிய தொழில்நுட்ப கழகத்தினை சேர்ந்த தொழில்நுட்ப வல்லுந&zwnj;ர்கள் அதன் தொழில்நுட்பத்தை ஆய்வுசெய்து தங்கள் கருத்துகளையும் பகிர்ந்துள்ளனர்.\n\n மாதிரி குப்பைத் தொட்டியின் சிறப்பு அம்சமானது 40 சதவீதம் நிலத்தின் அடியில் இருக்கும்படி வடிவமைக்கப்பட்டுள்ளது. அதனுடைய பாகங்கள் கால்வனேற்றப்பட்ட எஃகு மூலம் தயாரிக்கப்படுகின்றன.  நிரம்பி வழிவதை தடுக்கும் வகையில் மூடிகள் பெடல் மூலம் இயக்கும் வகையில் உருவாக்கப்பட்டுள்ளன. \n\nரூபாய் 14 கோடி செலவில் இத்திட்டமானது செயல்படுத்தப்பட உள்ளது. மேலும் இந்த குப்பைத்தொட்டியானது கிட்டத்தட்ட 175 இடங்களில் வைக்கப்பட வேண்டும் என்ற திட்டம் உள்ளதாகவும் திருச்சி மாநகராட்சி அலுவலர்கள் தெரிவித்துள்ளனர்.\n\nஇம்மாதிரி குப்பைத்தொட்டி திருச்சி தேசிய தொழில்நுட்ப கழகத்தை சேர்ந்த பொறியியல் துறை அலுவலர்கள் அதனுடைய சிறப்பம்சங்களை பார்வையிட்டு. இதனை இன்னும் எவ்வாறு உருவாக்கலாம் என்று தங்களுடைய கருத்துக்களையும் கூறி சென்றுள்ளனர். \n\nஇந்த மாதிரியானது மிகவும் சிறந்ததாக இருக்கும், இதனுடைய வடிவமைப்பு பற்றி தெரிந்து கொள்வதற்காக தங்களுடைய அலுவலர்கள் பெங்களூரு மற்றும் விசாகப்பட்டினம் சென்று ஆய்வு செய்து வந்துள்ளனர் என்று மாநகராட்சி ஆணையர் சிவசுப்பிரமணியன் தெரிவித்துள்ளார்.\n\n \n\nபொதுமக்கள் குப்பைத் தொட்டியை எல்லா தெருக்களிலும் வைக்க வேண்டும் எனும் கோரிக்கை விடுத்துள்ளனர் ஆனால் தற்போதைக்கு இந்த மாதிரிகள் அனைத்தும் மைக்ரோ உர MCC மையங்கள், திருச்சி ஸ்ரீரங்கம் மற்றும் சத்திரம் பேருந்து நிலைய பகுதிகளில் மட்டுமே தற்பொழுது வைக்கப்பட இருக்கின்றன. தற்போது பயண்பாட்டில் இருக்கும் குப்பை தொட்டிகள் 2.5 கன மீட்டர் அளவில் குப்பைகளை சேகரிக்கும் வண்ணம் உள்ளன.\n\n<\/div><\/div>","link":"https:\/\/tamil.samayam.com\/latest-news\/state-news\/garbage-bin-in-trichy-at-a-cost-of-rs-14-crore-under-smart-city-scheme\/articleshow\/82133084.cms","image":["https:\/\/tamil.samayam.com\/photo\/82133084\/photo-82133084.jpg"],"pubdate":"Sun 18 Apr 2021, 23:30:16"},{"title":"என்னாது டாஸ்மாக் கடையுமா? குடிமகன்களுக்கு கெட்ட செய்தி!","text":"<img src=\"https:\/\/tamil.samayam.com\/photo\/82132878\/photo-82132878.jpg\" \/><div class=\"section1\"><div class=\"Normal\">தமிழகத்தில் கொரோனா பரவலை கட்டுப்படுத்த தமிழக அரசு புதிய கட்டுப்பாடுகளை விதித்துள்ளது. இதன்படி, தினசரி இரவு  விதிக்கப்பட்டுள்ளது. மேலும், ஞாயிற்றுக்கிழமைகளில் முழு ஊரடங்கு கடைப்பிடிக்கப்படும்.\n\n\n\nஏப்ரல் 20ஆம் தேதி முதல் இந்த கட்டுப்பாடுகள் அமலுக்கு வருகின்றன. இதில் திருமண நிகழ்வுகள், தியேட்டர்கள், கடைகள், உணவகங்கள் இயங்க நேரக் கட்டுப்பாடுகள் விதிக்கப்பட்டுள்ளன. ஆனால்,  கடைகள் பற்றி எந்த அறிவிப்பும் வெளியாகவில்லை.\n\nஇதனால் குடிமகன்கள் மத்தியில் குழப்பம் ஏற்பட்டது. இந்நிலையில், தமிழக அரசு அறிவித்த அனைத்து நேரக் கட்டுப்பாடுகளும் டாஸ்மாக் மதுக் கடைகளுக்கு பொருந்தும் என விளக்கம் அளிக்கப்பட்டுள்ளது.\n\n\n\nஇதன்படி, டாஸ்மாக் மதுக்கடைகள் இரவு 9 மணி வரை மட்டுமே செயல்படும். ஞாயிற்றுக்கிழமைகளில் டாஸ்மாக் கடைகள் முழுவதுமாக மூடப்பட்டிருக்கும் என்று விளக்கமளிக்கப்பட்டுள்ளது.\n\n<\/div><\/div>","link":"https:\/\/tamil.samayam.com\/latest-news\/state-news\/tn-govt-clarifies-lockdown-restrictions-will-apply-for-tasmac-shops-also\/articleshow\/82132878.cms","image":["https:\/\/tamil.samayam.com\/photo\/82132878\/photo-82132878.jpg"],"pubdate":"Sun 18 Apr 2021, 23:18:06"},{"title":"பேருந்துகள் ஓடாது: பொதுமக்கள் குழப்பம் - உண்மை இதுதான்!","text":"<img src=\"https:\/\/tamil.samayam.com\/photo\/82132715\/photo-82132715.jpg\" \/><div class=\"section1\"><div class=\"Normal\">தமிழகத்தில்  இரண்டாவது அலை தீவிரமாக பரவி வரும் நிலையில், பல்வேறு கட்டுப்பாடுகளை அரசு விதித்துள்ளது. அந்த கட்டுப்பாடுகள் கடந்த 10ஆம் தேதி முதல் அமலில் உள்ளன. இதனிடையே, முதல்வர் எடப்பாடி பழனிசாமி தலைமையில் கொரோனா பரவல் தடுப்பு நடவடிக்கை குறித்து இன்று ஆலோசனை மேற்கொள்ளப்பட்டது.\n\nஅதன் முடிவில், நாளை மறுநாள் முதல் (20.04.21 அதிகாலை) தமிழகத்தில் இரவு நேர  உள்ளிட்ட கூடுதல் கட்டுப்பாடுகள் விதிக்கப்படுவதாக அறிவிக்கப்பட்டுள்ளது. அதன்படி, மாநிலத்தின் அனைத்து பகுதிகளிலும், இரவு 10.00 மணி முதல் காலை 4.00 மணி முடிய இரவு நேர ஊரடங்கு அமல்படுத்தப்படும் என்றும், ஞாயிற்றுக்கிழமைகளில் முழு ஊரடங்கு அமல்படுத்தப்படும் என்றும் தெரிவிக்கப்பட்டுள்ளது.\n\nஇதையடுத்து, பேருந்து இயக்கம் முற்றிலும் முடக்கப்படும் என்பன உள்ளிட்ட பல்வேறு வதந்திகளும் பரவ் வருகின்றன. ஆனால், அத்தகைய வதந்திகளை நம்ப வேண்டாம் என்று தமிழக அரசு அறிவுறுத்தியுள்ளது. எனவே, உண்மை நிலவரம் என்ன என்பது பற்றியும், தமிழக அரசின் அறிவிப்பு பற்றியும் அறிந்து கொள்வது அவசியமாகிறது.\n\nதமிழக அரசின் அறிவிப்பின்படி, இரவு 10.00 மணி முதல் காலை 4.00 மணி வரை மட்டுமே தனியார் \/ பொது பேருந்து போக்குவரத்து, வாடகை ஆட்டோ, டாக்ஸி மற்றும் தனியார் வாகன உபயோகம் அனுமதிக்கப்படாது. இரவு நேரங்களில் பொது ஊரடங்கு அமலில் இருப்பதால், வெளி மாநிலம் மற்றும் மாவட்டங்களுக்கு இடையேயான பொது மற்றும் தனியார் போக்குவரத்தும் மேற்கூறிய காலகட்டத்தில் (இரவு 10.00 மணி முதல் காலை 4.00 மணி வரை) செயல்பட அனுமதிக்கப்படமாட்டாது.\n\n \n\nஅதுதவிர மற்ற நேரத்தில் மாநிலங்களுக்கு இடையேயான பொது\/தனியார் பேருந்து சேவைகள் அனுமதிக்கப்படும். அந்த சமயத்தில், கொரோனா தடுப்பு நடவடிக்கைகளான முகக்கவசம் அணிதல், உடல் வெப்ப நிலையை பரிசோதனை செய்தல், கூட்ட நெரிசலி தவிர்ப்பது உள்ளிட்ட நடவடிக்கைகளை பின்பற்றி போக்குவரத்து இயக்கத்துக்கு அனுமதிக்கப்படுகிறது.\n\nஎனினும், அவசர மருத்துவத் தேவைகளுக்கும், விமானநிலையம் \/ இரயில்நிலையம் செல்ல மட்டும் வாடகை ஆட்டோ, டாக்ஸி மற்றும் தனியார் வாகன உபயோகம் அனுமதிக்கப்படும். மேலும், அத்தியாவசியப் பணிகளான பால் விநியோகம், தினசரி பத்திரிக்கை விநியோகம், மருத்துவமனைகள், மருத்துவ பரிசோதனைக் கூடங்கள், மருந்தகங்கள், ஆம்புலன்ஸ் மற்றும் அமரர் ஊர்தி சேவைகள் போன்ற மருத்துவத்துறை சார்ந்த பணிகள், சரக்கு வாகனங்கள் மற்றும் எரிபொருள் வாகனங்கள் (பெட்ரொல், டீசல், எல்.பி.ஜி.) இரவு நேர ஊரடங்கின் போது அனுமதிக்கப்படும் என்றும் தெரிவிக்கப்பட்டுள்ளது.\n\n<\/div><\/div>","link":"https:\/\/tamil.samayam.com\/latest-news\/state-news\/bus-service-not-to-operate-in-tamil-nadu\/articleshow\/82132715.cms","image":["https:\/\/tamil.samayam.com\/photo\/82132715\/photo-82132715.jpg"],"pubdate":"Sun 18 Apr 2021, 22:57:56"},{"title":"ஆக்சிஜன் தட்டுப்பாடு.. மாநிலங்களுக்கு மத்திய அரசு கொடுத்த ஐடியா!","text":"<img src=\"https:\/\/tamil.samayam.com\/photo\/82132602\/photo-82132602.jpg\" \/><div class=\"section1\"><div class=\"Normal\">இந்தியாவில் நாளுக்கு நாள்  வைரஸ் மின்னல் வேகத்தில் பரவி வருகிறது. தமிழகத்தில் கொரோனாவை கட்டுப்படுத்துவதற்காக தினசரி இரவு ஊரடங்கும், ஞாயிற்றுக்கிழமை முழு ஊரடங்கும் விதிக்கப்படுவதாக தமிழக அரசு அறிவித்துள்ளது.\n\n\n\nமருத்துவமனைகளில் படுக்கை வசதி, வெண்டிலேட்டர், மருந்துகள்,  ஆகியவை போதிய அளவுக்கு இருப்பதை உறுதி செய்யும்படி அதிகாரிகளுக்கு பிரதமர் நரேந்திர மோடி அறிவுறுத்தியுள்ளார்.\n\nஇந்நிலையில், தொழில்துறை பயன்பாட்டுக்காக சப்ளை செய்யப்படும் ஆக்சிஜனை மருத்துவ தேவைகளுக்காக பயன்படுத்தும்படி மாநில அரசுகளுக்கு மத்திய அரசு அறிவுறுத்தியுள்ளது.\n\nகுறிப்பாக, கொரோனா சுமையால் அவதிப்படும் தமிழகம், மகாராஷ்டிரா, மத்திய பிரதேசம், குஜராத், டெல்லி, உ.பி, சத்தீஸ்கர், கர்நாடகம், கேரளம், ஹரியானா, பஞ்சாப், ராஜஸ்தான் ஆகிய மாநிலங்களில் தொழில்துறைக்கு சப்ளை செய்யப்படும் ஆக்சிஜனை பயன்படுத்தும்படி மாநில அரசுகளுக்கு  கடிதம் எழுதியுள்ளார்.\n\n\n\nடெல்லியில்  கடுமையாக இருப்பதாக அம்மாநில முதல்வர் அரவிந்த் கெஜ்ரிவால் தெரிவித்துள்ளார். எனவே, ஏராளமாக ஆக்சிஜன் சப்ளை தேவைப்படுவதாக அவர் தெரிவித்தார். இந்நிலையில், தொழில்துறைக்காக சப்ளை செய்யப்படும் ஆக்சிஜனை மருத்துவ தேவைக்கு பயன்படுத்தும்படி மத்திய அரசு அறிவுறுத்தியுள்ளது.\n\n<\/div><\/div>","link":"https:\/\/tamil.samayam.com\/latest-news\/india-news\/union-govt-asks-states-to-divert-industrial-purpose-oxygen-for-covid-patients\/articleshow\/82132602.cms","image":["https:\/\/tamil.samayam.com\/photo\/82132602\/photo-82132602.jpg"],"pubdate":"Sun 18 Apr 2021, 22:56:37"}]