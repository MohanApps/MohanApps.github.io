[{"title":"ஓட்டு எண்ணிக்கை... சத்யபிரதா சாகு கிடுக்குப்பிடி..!","text":"மே 2-ம் தேதி ஓட்டு எண்ணிக்கை மையத்திற்கு வரும் அதிகாரிகள், கட்சிகளின் முகவர்கள் 72 மணி நேரத்திற்கு முன் கொரோனா பரிசோதனை செய்து நெகட்டிவ் சான்றிதழுடன் வர வேண்டும். அவர்கள் கொரோனா தடுப்பூசியின் ஒரு டோஸாவது செலுத்தியிருக்க வேண்டும் எனவும் தமிழக தலைமை தேர்தல் அதிகாரி சத்யபிரதா சாகு தெரிவித்துள்ளார்.  தமிழகத்தில் சட்டசபை தேர்தலுக்கான ஓட்டு எண்ணிக்கை வரும் மே 2ம் தேதி நடைபெற உள்ளது. அதேநேரத்தில், தற்போது கொரோனா 2வது அலை பரவல் அதிதீவிரமாக பரவி வருகிறது. இதனால், ஓட்டு எண்ணிக்கை மையங்களுக்கு வரும் கட்சிகளின் முகவர்களுக்கு கடும் கட்டுப்பாடுகளை தேர்தல் ஆணையம் விதித்துள்ளது.&nbsp;  இதுதொடர்பாக, தமிழக தலைமை தேர்தல் அதிகாரி சத்யபிரதா சாகு செய்தியாளர்களிடம் பேசுகையில், ’’ஓட்டு எண்ணிக்கை மையங்களுக்கு வரும் முகவர்கள் 72 மணி நேரத்திற்கு முன் ஆர்டி - பிசிஆர் சோதனை எடுத்து நெகட்டிவ் எனச் சான்றிதழுடன் வந்தால் மட்டுமே அனுமதிக்கப்படுவர். ஓட்டு எண்ணும் மையத்திற்கு வரும் அதிகாரிகள், வேட்பாளர்களின் முகவர்கள் கொரோனா தடுப்பூசியின் ஒரு டோஸாவது செலுத்தியிருக்க வேண்டும். அதற்கான சான்றிதழைக் காட்டினால் மட்டுமே அனுமதி உண்டு.  ஓட்டு எண்ணிக்கையில் ஏதாவது சந்தேகம் என அரசியல் கட்சிகள் எழுப்பினால் அதற்கு ஆதாரமாக சிசிடிவி காட்சிகள் உபயோகப்படும். ஓட்டு எண்ணிக்கை சரியாக காலை 8 மணிக்குத் துவங்கும். முதலில் தபால் ஓட்டுகள் எண்ணப்படும். தொடர்ந்து மின்னணு ஓட்டுப்பதிவு இயந்திரங்களில் பதிவான ஓட்டுகள் எண்ணப்படும். இதுதவிர சமூக இடைவெளி, முகக்கவசம், சானிடைசர் பயன்படுத்துவது உள்ளிட்ட பாதுகாப்பு அம்சங்களை அமல்படுத்துவது, சுகாதாரத் துறையுடன் இணைந்து பாதுகாப்பு ஏற்பாடுகளைச் செய்வது எனத் தேர்தல் ஆணையம் முடிவெடுத்துள்ளது’’ எனத் தெரிவித்துள்ளார்.&nbsp;","link":"https:\/\/tamil.asianetnews.com\/politics\/number-of-votes-counding-satyaprada-is-condition-qs65uu","image":["https:\/\/static.asianetnews.com\/images\/01dwrgkz8xhsc80xskffsa68pg\/counting-in-evm-5-jpg_760x400.jpg"],"pubdate":"Mon, 26 Apr 2021 05:12:30 +0530"},{"title":"நொண்டி சாக்கு சொல்லக்கூடாது... ஒவ்வாமையோடு ஏற்றுக் கொள்கிறோம்... திருப்தி படாத திருமாவளவன்..!","text":"ஸ்டெர்லைட் ஆலையில் ஆக்சிஜன் உற்பத்திக்கு அனுமதி அளிக்க அனைத்துக்கட்சி கூட்டத்தில் முடிவு எடுக்கப்பட்டுள்ள நிலையில், முரணான இந்த முடிவை ஒவ்வாமையுடன் ஏற்கிறோம் என விடுதலை சிறுத்தைகள் கட்சித் தலைவர் தொல்.திருமாவளவன் தெரிவித்துள்ளார்.  இதுதொடர்பாக இன்று அவர் வெளியிட்டுள்ள அறிக்கையில், ’’ஸ்டெர்லைட் ஆலையில் ஆக்ஸிஜன் உற்பத்தி செய்வது தொடர்பாக இன்று அங்கீகரிக்கப்பட்ட கட்சிகளின் கூட்டத்தைக் கூட்டி தமிழக அரசு முடிவெடுத்துள்ளது. இதுவரை அனைத்துக் கட்சிக் கூட்டங்களைக் கூட்டுவதில் பின்பற்றப்பட்ட நடைமுறையைப் பின்பற்றாமல் அங்கீகரிக்கப்பட்ட கட்சிகளை மட்டும் கூட்டி இருப்பது ஏனென்று விளங்கவில்லை.    கொரோனா காரணமாகத் தனிமனித இடைவெளியைப் பின்பற்ற வேண்டும் என்பதால் இந்த முடிவு எடுக்கப்பட்டது என்றால் இணைய வழியாகவே இந்த கூட்டத்தை அரசு நடத்தி இருக்கலாம். தமிழக அரசின் இந்தப் போக்கு கண்டிக்கத்தக்கது. ஸ்டெர்லைட் ஆலையில் 'ஆக்ஸிஜன் உற்பத்திக்கு மட்டும் அனுமதிக்கலாம்' என்று எடுக்கப்பட்டுள்ள இந்த முடிவு நெருடலாகவும் உறுத்தலாகவும் உள்ளது. எனினும், அனைத்துக் கட்சிகளின் முடிவு என்கிற வகையில் அம்முடிவுக்கு உடன்படுகிற அதே வேளையில் வேறுசில கருத்துகளை அரசின் கவனத்துக்கு முன்வைக்கிறோம்.  கடந்த 15ஆம் தேதி இந்தியாவில் உள்ள ஆக்சிஜன் கையிருப்பு மற்றும் தேவை குறித்து மத்திய சுகாதாரத் துறை அமைச்சகம் வெளியிட்ட அறிவிப்பில் இந்தியாவில் 7127 மெட்ரிக் டன் ஆக்சிஜன் தினம் தயாரிக்கப்படுவதாகவும் தற்போது அதில் 54 விழுக்காடு மட்டுமே பயன்படுத்தப்படுகிறது என்றும் தெரிவிக்கப்பட்டது. 50 ஆயிரம் மெட்ரிக் டன் ஆக்ஸிஜன் ஸ்டாக் செய்யப்பட்டிருப்பதாகவும் அந்த அறிக்கையில் தெரிவிக்கப்பட்டது. போதுமான ஆக்சிஜன் இருக்கிறது என்றும்; 50,000 மெட்ரிக் டன் ஆக்சிஜன் ஸ்டாக் உள்ளது என்றும் தெரிவித்த மத்திய அரசு ஸ்டெர்லைட் ஆலையில் ஆக்ஸிஜன் உற்பத்தி செய்ய வேண்டும் என்று அந்த நிர்வாகம் வழக்கு தொடுத்தபோது அதற்கு அனுமதி தரவேண்டும் என்பதற்காக ஆக்சிஜன் பற்றாக்குறையைக் காரணம் காட்டுவது முரண்பாடாக உள்ளது.  மத்திய அரசு தமிழ்நாட்டின் ஆக்சிஜன் தேவையைக் குறைத்து மதிப்பிட்டு இருப்பதாகவும் தமிழகத்தின் ஆக்ஸிஜன் தேவை நாள் ஒன்றுக்கு 450 மெட்ரிக் டன் அளவுக்கு உயரக்கூடுமென்றும் தமிழக முதல்வர் பிரதமருக்கு எழுதிய கடிதத்தில் குறிப்பிட்டிருந்தார். தமிழ்நாட்டின் ஆக்ஸிஜன் உற்பத்தித் திறன் 400 மெட்ரிக் டன் தான் என்றும் இந்நிலையில் 80 மெட்ரிக் டன்னை ஆந்திரா மற்றும் தெலுங்கானாவுக்கு மத்திய அரசு தமிழ்நாட்டிலிருந்து அனுப்புவது சரியல்ல என்றும் முதலமைச்சர் அதில் தெரிவித்திருந்தார்.  இந்நிலையில் தற்போது அதிகரித்துவரும் ஆக்ஸிஜன் தேவையை நிறைவேற்ற என்ன நடவடிக்கை தமிழக அரசால் எடுக்கப்பட்டிருக்கிறது? ஒவ்வொரு மருத்துவமனையிலும் பிஎஸ்ஏ ( Pressure Swing Absorption oxygen generator) ஆக்ஸிஜன் ஜெனரேட்டர் வசதியின் மூலமாக வெறும் ஒன்றேகால் கோடி ரூபாயிலேயே சுமார் ஒரு மெட்ரிக் டன் ஆக்ஸிஜன் தயாரிக்கும் திறன் கொண்ட கட்டமைப்புகளை உருவாக்கலாம் என்றும் அதற்கென மத்திய அரசு 201 கோடி ரூபாய் நிதி ஒதுக்கி 162 கட்டமைப்புகளை உருவாக்குவதாகவும் கடந்த ஆண்டு தெரிவிக்கப்பட்டது. அதில் எத்தனை கட்டமைப்புகள் தமிழ்நாட்டில் உருவாக்கப்பட்டிருக்கின்றன? தமிழக அரசு ஏன் அத்தகைய கட்டமைப்புகளை இங்கே உருவாக்கவில்லை? என்பதைத் தமிழக முதலமைச்சர் விளக்க வேண்டும்.  மத்திய அரசின் சரியான திட்டமிடல் இல்லாத காரணத்தினால் தடுப்பூசி பற்றாக்குறை செயற்கையாக உருவாக்கப்பட்டு இப்போது தடுப்பூசி தயாரிக்கும் நிறுவனங்கள் தம் விருப்பம்போல் விலையை நிர்ணயித்துக் கொள்ள மத்திய அரசு அனுமதித்திருக்கிறது. அதுபோலவே ஆக்சிஜன் பற்றாக்குறை குறித்தும் சரியாக திட்டமிடாமல் ஒரு செயற்கையான பற்றாக்குறையை நாட்டு மக்கள் மீது திணித்து அதைப் பயன்படுத்தி ஸ்டெர்லைட் ஆலையைத் திறப்பதற்கு திட்டமிடுகிறார்களோ என்ற ஐயம் நமக்கு எழுகிறது.  ஸ்டெர்லைட் ஆலை நிர்வாகம் “இக்கட்டான நேரத்தில் இலவசமாக ஆக்சிஜனை கொடுத்தோம், பேரிடர் காலத்தில் உதவினோம்” என்பதைக் காரணம் காட்டி நாளைக்கு இந்த ஆலையை நிரந்தரமாகத் திறப்பதற்கு அனுமதி கோரலாம். அவ்வாறு கேட்டால் அதை நீதிமன்றம்கூட பரிசீலிக்கக்கூடிய சூழல் உருவாகும். இதையெல்லாம் தமிழக அரசு கவனத்தில் கொண்டதா என்பது தெரியவில்லை.  பொதுமக்களின் உயிரைக் காக்கவேண்டும் என்ற நோக்கத்தில் மேற்கொள்ளப்பட்டிருக்கும் இந்த முரணான முடிவுக்கு ஒவ்வாமையுடன் ஏற்கும் அதே வேளையில், ஸ்டெர்லைட் ஆலை நிரந்தரமாக திறக்கப்படுவதற்கு இது வழிவகுத்து விடக்கூடாது என்ற எச்சரிக்கை உணர்வையும் தமிழகஅரசு கவனத்தில் கொள்ள வேண்டும்; அதை நீதிமன்றத்தில் வலியுறுத்த வேண்டும் என்றும் தெரிவித்துக் கொள்கிறோம்’’ என அவர் கூறியுள்ளார்.","link":"https:\/\/tamil.asianetnews.com\/politics\/do-not-make-lame-excuses-we-accept-with-allergies-unsatisfied-thirumavalavan-qs65c3","image":["http:\/\/static.asianetnews.com\/images\/01dkcbzh65mjdap0mfyewk9x31\/thiruma-jpg_760x400.jpg"],"pubdate":"Mon, 26 Apr 2021 05:01:16 +0530"},{"title":"#IPL2021 தோனி கொடுத்த ஐடியா.. மேக்ஸ்வெல்லின் ஸ்டம்ப்பை கழட்டிய ஜடேஜா..! வைரல் வீடியோ","text":"ஐபிஎல் 14வது சீசன் விறுவிறுப்பாக நடந்துவருகிறது. கடந்த சீசனில் முதல் முறையாக லீக் சுற்றுடன் வெளியேறிய சிஎஸ்கே அணி, இந்த சீசனில் அபாரமாக ஆடி வெற்றிகளை குவித்து புள்ளி பட்டியலில் முதலிடம் வகிக்கிறது.  இந்த சீசனின் முதல் 4 போட்டிகளிலும் வெற்றி பெற்றிருந்த ஆர்சிபி அணிக்கு முதல் தோல்வியை பரிசளித்தது சிஎஸ்கே. அதற்கு காரணம் சிஎஸ்கே ஆல்ரவுண்டர் ஜடேஜா. பேட்டிங், பவுலிங், ஃபீல்டிங் ஆகிய அனைத்து வகையிலும் அபாரமாக செயல்பட்டு, தனி நபராக ஆர்சிபியை வீழ்த்தினார்.  பேட்டிங்கில் கடைசி ஓவரில் 5 சிக்ஸர்கள் ஒரு பவுண்டரியும் 36 ரன்களை விளாசினார் ஜடேஜா. அந்த ஓவரில் மட்டும் நோ பாலை சேர்த்து சிஎஸ்கே அணிக்கு 37 ரன்கள் கிடைத்தது. அதனால் தான் சிஎஸ்கே அணி 191 ரன்களை குவித்தது. 192 ரன்கள் என்ற இலக்கை விரட்டிய ஆர்சிபி அணியின் அபாயகரமான பேட்ஸ்மேன்களான மேக்ஸ்வெல், டிவில்லியர்ஸ் உட்பட 3 விக்கெட்டுகளை வீழ்த்திய ஜடேஜா, டேனியல் கிறிஸ்டியனை ரன் அவுட்டும் செய்தார்.  இப்படியாக அனைத்துவகையிலும் அபாரமாக செயல்பட்டு ஆட்டநாயகன் விருதையும் வென்றார் ஜடேஜா. இந்த போட்டியில் மேக்ஸ்வெல்லின் விக்கெட்டை தோனியின் ஆலோசனையின்படி செயல்பட்டு ஜடேஜா வீழ்த்திய வீடியோ டுவிட்டரில் வைரலாகிவருகிறது.  9வது ஓவரின் 5வது பந்தில் மேக்ஸ்வெல்லை வீழ்த்தினார் ஜடேஜா. அந்த ஓவரின் 2வது பந்தில் மேக்ஸ்வெல் ஏற்கனவே ஒரு பவுண்டரி அடித்திருந்த நிலையில், அதன்பின்னர் ஒரு சிங்கிள் எடுத்த மேக்ஸ்வெல், மீண்டும் 5வது பந்தை எதிர்கொண்டார். அந்த பந்தை ஜடேஜா வீசுவதற்கு முன்பாக, “அவன்(மேக்ஸ்வெல்) அடித்தால் அடிக்கட்டும்.. பயப்படாமல் போடு” என்று தோனி கூறியது ஸ்டம்ப் மைக்கில் பதிவானது. தோனியின் ஆலோசனையின்படி, துணிந்து ஸ்டம்ப்புக்கு நேராக வீசினார் ஜடேஜா. மேக்ஸ்வெல் க்ளீன் போல்டாகி வெளியேறினார். அந்த வீடியோ டுவிட்டரில் வைரலாகிவருகிறது. &nbsp;   pic.twitter.com\/lPQf9dDP1H — pant shirt fc (@pant_fc) April 26, 2021","link":"https:\/\/tamil.asianetnews.com\/sports-cricket\/dhoni-advice-helps-jadeja-to-got-maxwell-wicket-in-csk-vs-rcb-match-in-ipl-2021-qs64yy","image":["http:\/\/static.asianetnews.com\/images\/01d6qc15j0b4zvgawd5n2reb6d\/dhoni-jaddu-csk_760x400.jpg"],"pubdate":"Mon, 26 Apr 2021 04:53:22 +0530"},{"title":"ஸ்டெர்லைட்டை விட்டால் வேறு நிறுவனமே இல்லையா? அந்த 13 பேரின் குடும்பமும்... அரசுக்கு கமல் விடுத்த எச்சரிக்கை!","text":"தமிழகத்தில் நாளுக்கு நாள் அதிகரிக்கும் கொரோனா நோயாளிகளின் சிகிச்சைக்கு தேவையான ஆக்ஸிஜனை உற்பத்தி செய்யும் விதமாக தூத்துக்குடி ஸ்டெர்லைட் ஆலையை திறக்க தமிழக அரசு அனுமதி அளித்துள்ளது. வேதாந்தா நிறுவனம் ஆக்ஸிஜன் உற்பத்திக்காவது ஸ்டெர்லைட் திறக்க அனுமதிக்க வேண்டுமென உச்ச நீதிமன்றத்தில் வழக்கு தொடந்துள்ள நிலையில், முதலமைச்சர் எடப்பாடி பழனிசாமி தலைமையில் இன்று அனைத்துக் கட்சி கூட்டம் நடைபெற்றது.&nbsp;அந்த கூட்டத்தில் அரசியல் கட்சி ஆதரவு தெரிவித்ததை அடுத்து, ஸ்டெர்லைட்டை திறக்க அனுமதி அளித்து 5 தீர்மானங்கள் நிறைவேற்றப்பட்டன.&nbsp;  இந்த கூட்டத்தில் பங்கேற்க மக்கள் நீதி மய்யம் கட்சிக்கு அழைப்பு விடுக்கப்படாத நிலையில், அக்கட்சியின் தலைவர் கமல் ஹாசன் அறிக்கை ஒன்றை வெளியிட்டுள்ளார். அதில், கொரோனா பெருந்தொற்று தீவிரமடைந்து வருகிறது. நாட்டின் பல பகுதிகளில் ஆக்சிஜன் இல்லாமல் உயிரிழப்புகள் நேரிடுகிறது. உயிர்காக்கும் ஆக்சிஜன் அதிக அளவில் உற்பத்தி செய்யப்பட வேண்டும் என்பதில் மக்கள் நீதி மய்யத்திற்கு மாற்றுக் கருத்து இல்லை. ஆனால், ஸ்டெர்லைட் ஆலையை ஆக்சிஜன் உற்பத்திக்காக திறப்பது என்பதில் சிறிதும் உடன்பாடில்லை.    இதற்காக நடந்த அனைத்து கட்சி கூட்டத்திற்கு மக்கள் நீதி மய்யம், மதிமுக, நாம் தமிழர், விடுதலைச் சிறுத்தைகள் உள்ளிட்ட கட்சிகளுக்கு அழைப்பு இல்லை. காரணம் எளிதானது. சுற்றுச்சூழலைச் சீர்குலைக்கும் ஸ்டெர்லைட் ஆலை மூடப்பட்டே ஆகவேண்டும் என்று போராட்ட களத்தில் நின்ற கட்சிகள் இவை.&nbsp;ஒரு நாளைக்கு 400 மெட்ரிக் டன் திரவ மருத்துவ ஆக்ஸிஜன் உற்பத்தி செய்யும் திறனுடையது தமிழகம். தற்போதைய தேவை நாள் ஒன்று 240 டன் ஆக்சிஜன். 1200 டன் ஆக்சிஜனை சேமித்து வைக்கும் திறனும் வசதியும் தமிழகத்திற்கு உள்ளது.  எந்த ஒரு தொழிற்சாலையிலும் ஆக்சிஜன் தயாரிக்க முடியும். குஜராத்தில் பனாஸ் பால் கூட்டுறவுச் சங்கம் வெறும் 72 மணி நேரத்தில் ஆக்சிஜன் உற்பத்தி நிலையத்தை நிறுவி உற்பத்தியைத் துவங்கியுள்ளது ஓர் எளிய உதாரணம். தமிழகத்தில் ஆக்சிஜன் தயாரிக்கும் திறன் உடைய நிறுவனங்களும், தொழிற்சாலைகளும் நிறைய இருக்கின்றன என்கிறார்கள் தொழிற்துறையினர். இந்தியாவின் பல மாநிலங்கள் ஆக்சிஜன் உற்பத்தியில் தன்னிறைவை எட்டியுள்ளன. உண்மையான பிரச்சனை தேவைப்படும் இடங்களுக்கு ஆக்சிஜனை உடனுக்குடன் கொண்டு செல்வதற்கான வினியோக வசதிகள் இல்லை என்பதே என்கிறார்கள் வல்லுனர்கள்.&nbsp;ஆகவே, ஸ்டெர்லைட் ஆலையை திறந்துதான் ஆக்சிஜன் உற்பத்தி செய்யவேண்டும் என்பது ஏற்புடையதல்ல.      ஸ்டெர்லைட்டை மீண்டும் திறக்க ஒத்துழைக்கக் கூடியவர்களை மட்டும் கூட்டி ஆலையைத் திறக்கலாம் எனும் ஒருமித்த முடிவு எட்டப்பட்டிருக்கிறது. லாக்டவுனில் லட்சக்கணக்கானவர்கள் பட்டினி கிடந்த போதும், சாலைகளில் நடந்தே சென்று அடிபட்டுச் செத்தபோதும் கூட கூட்டப்படாத அனைத்துக் கட்சி கூட்டம் ஸ்டெர்லைட்டுக்காக மட்டும் கூடுகிறது. ஸ்டெர்லைட் போராட்டத்தில் தங்கள் இன்னுயிரை நீத்த 13 பேரின் குடும்பமும் சுற்றமும் இவர்களை மன்னிக்காது. ஓர் அவசர கால நெருக்கடியைப் பயன்படுத்திக்கொண்டு தங்களுக்கு வேண்டியதைச் சாதித்துக்கொள்வதா? திமுகவின் மகத்தான ஆட்சியால் தென்மாவட்டங்களில் நாளொன்றுக்கு 16 மணி நேர மின்வெட்டு நிலவியது.&nbsp;    தென் மாவட்ட மக்கள் சொல்லொண்ணா துயரங்களுக்கு ஆளாயினர். அப்போது கூடங்குளம் அணு உலைக்கு எதிரான போராட்டம் உச்சத்தில் இருந்தது. தென்மாவட்ட மக்கள் கூடங்குளம் அணு உலை திறக்கப்பட வேண்டும் என் கோரிக்கை விடுக்கவில்லை. மின்சாரம் தேவைதான். ஆனால், கடல்வளத்தை அழித்து இடிந்தகரை மக்களின் ஆரோக்கியத்தையும் வாழ்வாதாரத்தையும் குலைத்துதான் மின்சாரம் கிடைக்கும் என்றால் அது தேவையில்லை என்பதே அவர்களின் எண்ணமாக இருந்தது. தமிழக அரசும் தூத்துக்குடி மக்களின் உணர்வுகளையும் எதிர்காலத்தையும் மதித்தே முடிவு எடுத்திருக்க வேண்டும்.    மீண்டும் சொல்கிறோம், பெருந்தொற்று காலத்தில் முன்னெச்சரிக்கை நடவடிக்கையாக ஆக்சிஜன் உற்பத்தி தேவை என்பதில் மாற்றுக்கருத்து ஏதும் இல்லை. தமிழகம் இத்தருணத்தில் தேசத்திற்குக் கைகொடுக்க வேண்டும் என்பதுதான் எங்கள் நிலைப்பாடு. ஆனால், அது தூத்துக்குடி மக்கள் தங்கள் இன்னுயிரை ஈந்து நடத்திய போராட்டத்தைப் பொருளிழக்கச் செய்யும் விதமாக அமைந்து விடக் கூடாது. இந்தப் பெருந்தொற்றுக் காலத்தில் இன்னொரு நெடிய போராட்டத்திற்கான விதையைத் தூவிடும் இந்த முடிவை மாநில அரசு மாற்றிக்கொள்ள வேண்டும் என தெரிவித்துள்ளார்.&nbsp; &nbsp;","link":"https:\/\/tamil.asianetnews.com\/politics\/is-there-no-other-company-other-than-sterlite-to-produce-oxygen-makkal-needhi-maiam-leader-kamal-hassan-condemnation-qs64yv","image":["https:\/\/static.asianetnews.com\/images\/01f0sxgnhgzmxwxd4q4g2zazk5\/cdxscx-jpg_760x400.jpg"],"pubdate":"Mon, 26 Apr 2021 04:53:20 +0530"},{"title":"ஸ்டெர்லைட் ஆலையை விட்டால் ஆக்சிஜன் உற்பத்தி செய்ய வேறு வழியே இல்லையா.. அரசுக்கு கமல்ஹாசன் சரமாரி கேள்வி.","text":"ஸ்டெர்லைட் ஆலையை விட்டால் ஆக்சிஜனை உற்பத்தி செய்ய வேறு நிறுவனங்களே தமிழகத்தில் இல்லையா? என மக்கள் நீதி மய்யத்தின் தலைவர் கமல்ஹாசன் கேள்வி எழுப்பியுள்ளார். இது குறித்து அவர் வெளியிட்டுள்ள அறிக்கையின் விவரம்:&nbsp;  கொரோனா பெரும் தொற்று தீவிரமடைந்து வருகிறது. நாட்டின் பல பகுதிகளில் ஆக்சிஜன் இல்லாமல் உயிரிழப்புகள் &nbsp;நேரிடுகிறது. உயிர் காக்கும் ஆக்சிஜன் அதிக அளவில் உற்பத்தி செய்யப்படவேண்டும் என்பதில் மக்கள் நீதி மய்யத்திற்கு மாற்றுக்கருத்தில்லை. ஆனால் ஸ்டெர்லைட் ஆலையை ஆக்சிஜன் உற்பத்திக்காக திறப்பது என்பதில் சிறிதும் உடன்பாடில்லை. இதற்காக நடந்த அனைத்துக் கட்சிக் கூட்டத்திற்கு மக்கள் நீதி மய்யம், மதிமுக, நாம் தமிழர், விடுதலை &nbsp;சிறுத்தைகள் கட்சிகளுக்கு அழைப்பு இல்லை. காரணம் எளிதானது. சுற்றுச்சூழலையும் சீர்குலைக்கும் ஸ்டெர்லைட் ஆலை &nbsp;மூடப்பட்டு ஆகவேண்டுமென்று போராட்ட களத்தில் நின்ற கட்சிகள் இவை. ஒரு நாளைக்கு 400 மெட்ரிக் டன் திரவ மருத்துவ ஆக்சிஜனை உற்பத்தி செய்யும் திறனுடைய தமிழகம் தற்போதைய தேவையில் நாளொன்றுக்கு 240 டன் ஆக்சிஜன், 1200 டன் ஆக்ஸிஜனை சேமித்து வைக்கும் &nbsp;திறனும், வசதியும் தமிழகத்துக்கு உள்ளது.&nbsp;    எந்த ஊரு தொழிற்சாலையிலும் ஆக்சிஜன் தயாரிக்க முடியும், குஜராத்தில் பால் கூட்டுறவு சங்கம் வெறும் 72 மணி நேரத்தில் ஆக்சிஜன் உற்பத்தி நிலையத்தை நிறுவி உற்பத்தியைத் தொடங்கியுள்ளது ஓர் எளிய உதாரணம். &nbsp;தமிழகத்தில் ஆக்சிஜன் தயாரிக்கும் திறனுடைய நிறுவனங்களும், தொழிற்சாலைகளும் நிறைய இருக்கின்றன என்கிறார்கள் தொழில்துறையினர். இந்தியாவின் பல மாநிலங்கள் ஆட்சிஜன் உற்பத்தியில் தன்னிறைவு எட்டியுள்ளன. உண்மையான பிரச்சனை, தேவைப்படும் இடங்களுக்கு ஆக்சிஜனை உடனுக்குடன் கொண்டு செல்வதற்கான விநியோக வசதிகள் இல்லை என்பதே என்கிறார்கள் வல்லுநர்கள்.ஆகவே ஸ்டெர்லைட் ஆலையை திறந்தான் ஆக்சிஜன் உற்பத்தி செய்ய வேண்டும் என்பது ஏற்புடையதல்ல. ஸ்டெர்லைட்டை மீண்டும் திறக்க ஒத்துழைக்க கூடியவர்களை மட்டும் கூட்டி ஆலையை திறக்கலாம் என்று ஒருமித்த முடிவு எட்டப்பட்டிருக்கிறது. லாக்கவுனில் லட்சக்கணக்கானவர்கள் பட்டினி கிடந்த போதும், சாலைகளில் நடந்தே சென்று அடிப்பட்டு செத்த போதும்கூட கூட்டப்படாத அனைத்துக் கட்சிக் கூட்டம், ஸ்டெர்லைட்காக மட்டும் கூடுகிறது.    ஸ்டெர்லைட் போராட்டத்தில் தங்கள் இன்னுயிரை நீத்த 13 பேரின் குடும்பமும், சுற்றமும் இவர்களை மன்னிக்காது. ஒரு அவசரகால நெருக்கடியை பயன்படுத்திக் கொண்டு தங்களுக்கு வேண்டியதை சாதித்துக் &nbsp;கொள்வதா? &nbsp;திமுகவின் மகத்தான ஆட்சியில் தென்மாவட்டங்களில் நாளொன்றுக்கு 16 மணி நேர மின்வெட்டு நிலவியது. தென்மாவட்ட மக்கள் சொல்லொணாத் துயரங்களுக்கு ஆளாகினர். அப்போது கூடங்குளம் அணு உலைக்கு எதிரான போராட்டம் உச்சத்தில் இருந்தது. தென்மாவட்ட மக்கள் கூடங்குளம் அணு உலை திறக்கப்பட வேண்டும் என கோரிக்கை விடுக்கவில்லை. மின்சாரம் தேவைதான் ஆனால் கடல் வளத்தை அழித்து இடிந்தகரை மக்களின் ஆரோக்கியத்தையும், வாழ்வாதாரத்தையும் தொலைத்து தான் மின்சாரம் கிடைக்கும் என்றால் அது தேவையில்லை என்பதே அவர்களின் எண்ணமாக இருந்தது.&nbsp;    தமிழக அரசும், தூத்துக்குடி மக்களின் உணர்வுகளையும், எதிர்காலத்தையும் மதித்து முடிவு &nbsp;எடுத்திருக்க வேண்டும். மீண்டும் சொல்கிறோம், பெருந்தொற்று காலத்தில் முன்னெச்சரிக்கை நடவடிக்கையாக ஆக்சிஷன் உற்பத்தி தேவை என்பதில் மாற்றுக்கருத்து ஏதுமில்லை. தமிழகம் இத்தருணத்தில் தேசத்திற்கு கைகொடுக்க வேண்டும் என்பதுதான் எங்கள் நிலைப்பாடு. ஆனால் அதே தூத்துக்குடி மக்கள் தங்கள் இன்னுயிரை ஈந்து நடத்திய போராட்டத்தை பொருளிழக்கச் செய்யும் விதமாக அமைந்து விடக்கூடாது. இந்தப் பெருந் தொற்று காலத்தில் இன்னொரு நெடிய போராட்டத்திற்கான விதையை தூவிடும் &nbsp;இந்த முடிவை மாநில அரசு மாற்றிக்கொள்ள வேண்டும். &nbsp;இவ்வாறு அந்த அறிக்கையில் கூறப்பட்டுள்ளது.&nbsp;&nbsp;","link":"https:\/\/tamil.asianetnews.com\/politics\/is-there-no-other-way-to-produce-oxygen-if-we-leave-the-sterlite-plant-kamal-haasan-question-to-the-government--qs63w1","image":["http:\/\/static.asianetnews.com\/images\/01d6b813mj9fy93zbc0k4ch3xb\/makkal-Neethi-Maiyam-allaince_760x400.jpg"],"pubdate":"Mon, 26 Apr 2021 04:30:01 +0530"},{"title":"காருக்குள் கட்டாயப்படுத்தி அரை நிர்வாண வீிடியோ... காதலனால் சின்னத்திரை நடிகைக்கு ஏற்பட்ட கொடுமை...!","text":"தன்னை ஆபாச வீடியோ எடுத்து மிரட்டி வரும்&nbsp;காதலனுடன்&nbsp;சேர்ந்து முன்னாள் கணவர் தனக்கு செய்து வரும் தொல்லைகள் குறித்து சீரியல் நடிகை ஜெனிபர் பேட்டி ஒன்றில் கண்ணீர் மல்க பகிர்ந்துள்ளார்.","link":"https:\/\/tamil.asianetnews.com\/gallery\/cinema\/serial-actress-jenifer-reveled-shocking-face-of-his-lover-and-ex-husband-qs62y4","image":["https:\/\/static.asianetnews.com\/images\/01f46vyfxbg6vnkze3ssb2ykar\/6f8fc817a960afce25ae89acf82e330f-jpg_760x400.jpg"],"pubdate":"Mon, 26 Apr 2021 04:09:40 +0530"},{"title":"கர்நாடகாவில் நாளை முதல் முழு ஊரடங்கு..அமைச்சரவை கூட்டத்திற்குப் பின்னர் எடியூரப்பா அதிரடி அறிவிப்பு.","text":"கர்நாடகாவில் நாளை முதல் அடுத்த 14 நாட்களுக்கு முழு ஊரடங்கு அறிவிக்கப்பட்டுள்ளது. இதற்கான அறிவிப்பை அம்மாநில முதல்வர் எடியூரப்பா அறிவித்துள்ளார். நாளை இரவு முதல் ஊரடங்கு நடைமுறைக்கு வருகிறது.&nbsp;  கொரோனா வைரஸ் நாடு முழுவதும் வேகமாக பரவி உள்ளது. மக்கள் கொத்துக்கொத்தாக வைரஸ் தொற்றுக்கு ஆளாகி வருகின்றனர். இறப்புகளின் எண்ணிக்கை பன்மடங்கு அதிகரித்துள்ளன. கர்நாடகத்தில் நேற்று ஒரே நாளில் 34 ஆயிரத்துக்கும் அதிகமானோர் வைரஸ் தொற்றால் பாதிக்கப்பட்டுள்ளனர். அம்மாநிலத்தில் இதுவரை 13.39 இலட்சம் பேர் வைரஸ் தொற்றால் பாதிக்கப்பட்டுள்ளனர். நேற்று ஒரே நாளில் 143 பேர் உயிரிழந்தனர். இதுவரை அந்த மாநிலத்தில் &nbsp;14 ஆயிரத்து &nbsp;426 பேர் உயிரிழந்துள்ளதாக புள்ளிவிவரங்கள் தெரிவிக்கின்றன.&nbsp;    இந்த வைரஸ் கட்டுப்படுத்த மாநில அரசு எத்தனை நடவடிக்கைகளை எடுத்தும் வைரஸ் கட்டுக்கடங்காமல் பரவி வருகிறது. மாநில முதலமைச்சர் எடியூரப்பா வைரஸ் தொற்றால் பாதிக்கப்பட்டு மருத்துவமனையில் இருந்து சிகிச்சை பெற்று வீடு திரும்பியுள்ளார். இதுவரை 2 முறை கொரோனா தொற்றுக்கு ஆளான அவர் அதில் இருந்து மீண்டுள்ளார். கொரோனா தீவிரத்தை உணர்ந்த அம் மாநில அரசு, மக்கள் அரசு எடுக்கும் நடவடிக்கைகளுக்கு முழு ஒத்துழைப்பு வழங்க வேண்டும் எனவும், முகக் கவசம் அணிதல், சமூக இடைவெளியை கடைப்பிடித்தல், போன்றவற்றுடன் மக்கள் பொறுப்புணர்வுடன் நடந்துகொள்ள வேண்டும் என வலியுறுத்தி வந்தது.    ஆனாலும் பொதுமக்களின் முழு ஆதரவு இல்லை எனவும் அரசு அடிக்கடி குறைபட்டு வந்தது. இந்நிலையில் மாநிலத்தில் கொரோனா வைரஸை கட்டுப்படுத்த இரவு நேர ஊரடங்கு, இரவு 9 மணி முதல் காலை 6 மணி வரை அமல்படுத்தப்பட்டது. ஆனால் &nbsp;வைரஸ் தொற்றை கட்டுப்படுத்த &nbsp;கூடுதல் கட்டுப்பாடுகள் அவசியம் என உணர்ந்த மாநில அரசு அது தொடர்பாக முதலமைச்சர் எடியூரப்பா தலைமையில் இன்று மந்திரி சபையைக் கூட்டி விவாதித்தது. கூட்டத்தின் முடிவில், மாநிலம் முழுவதும் முழு ஊரடங்கு நீட்டிக்க முடிவு செய்யப்பட்டது. அனைத்து அமைச்சர்கள், மற்றும் உறுப்பினர்களுடன் கலந்தாலோசித்த பின்னர் ஊரடங்கு முடிவு எடுக்கப்பட்டதாக மாநில முதல்வர் எடியூரப்பா தெரிவித்துள்ளார்.  கூட்டத்தின் முடிவில் செய்தியாளர்களை சந்தித்த அவர், கர்நாடகாவின் அடுத்த 14 நாட்களுக்குள் முழு வருடங்கள் அமல்படுத்தப்படும் என அறிவித்தார். நாளை இரவு முதல் முழு ஊரடங்கு அமலுக்கு வருகிறது எனவும், அத்தியாவசிய சேவைகள் காலை 6 மணி முதல் 10 மணிவரை அனுமதிக்கப்படுகின்றன, காலை 10 மணிக்குப் பிறகு கடைகள் மூடப்படும், கட்டுமான பணிகள், விவசாய பணிகள் மட்டுமே அனுமதிக்கப்படும் என்ற அவர், பொது போக்குவரத்து முற்றிலும் நிறுத்தப்படும் என அறிவித்துள்ளார்.&nbsp;&nbsp;","link":"https:\/\/tamil.asianetnews.com\/politics\/full-curfew-in-karnataka-from-tomorrow-edyurappa-announces-action-after-cabinet-meeting--qs62na","image":["http:\/\/static.asianetnews.com\/images\/01dmxmnhrs9w1vtxpgnp5b8nh4\/lingayat-religion-jpg_760x400.jpg"],"pubdate":"Mon, 26 Apr 2021 04:03:10 +0530"},{"title":"உங்ககிட்ட எக்ஸ்ட்ரா பிளேயர்ஸ் இருந்தா எங்களுக்கு தாங்களேன்.. மற்ற அணிகளிடம் பரிதாபமா கையேந்தும் ராஜஸ்தான் அணி","text":"ஐபிஎல் 14வது சீசன் விறுவிறுப்பாக நடந்துவரும் நிலையில், ராஜஸ்தான் ராயல்ஸ் அணியை சேர்ந்த 4 வெளிநாட்டு வீரர்கள் இந்த சீசனிலிருந்து முழுவதுமாக விலகி வெளியேறியுள்ளனர்.  ராஜஸ்தான் ராயல்ஸ் அணியை சேர்ந்த பென் ஸ்டோக்ஸ், ஜோஃப்ரா ஆர்ச்சர், லிவிங்ஸ்டோன் மற்றும் ஆண்ட்ரூ டை ஆகிய 4 வெளிநாட்டு வீரர்களும் காயம் மற்றும் மற்ற காரணங்களால் இந்த சீசனிலிருந்து விலகினர். இதையடுத்து ராஜஸ்தான் அணியில் பட்லர், மில்லர், மோரிஸ் மற்றும் முஸ்தாஃபிசுர் ரஹ்மான் ஆகிய 4 வெளிநாட்டு வீரர்கள் மட்டுமே உள்ளனர்.  இவர்களில் ஒருவரால் ஆடமுடியாமல் போனால் கூட ராஜஸ்தான் அணியின் நிலை மேலும் பரிதாபமாகும். இந்நிலையில், வெளிநாட்டு வீரர்களை மற்ற அணிகளிடம் இருந்து பெற்றுக்கொள்ளும் ஐபிஎல் விதியின் அடிப்படையில், &nbsp;மற்ற அணிகளிடமிருந்து வெளிநாட்டு வீரர்களை கேட்டுள்ளது ராஜஸ்தான் அணி.  ஐபிஎல் லீக் சுற்றின் முதல் 20 போட்டிகள் முடிந்த பின்னர், மற்ற அணிகளிடமிருந்து வீரர்களை பெற்றுக்கொள்ளலாம் என்று ஐபிஎல் உள்ளது. அதன்படி, இரு அணிகளிடம் ராஜஸ்தான் ராயல்ஸ் அணி வெளிநாட்டு வீரர்களை கோரியிருப்பதாக தகவல் வெளியாகியுள்ளது.  மற்ற அணிகளிடம் இருக்கும் கூடுதல் வீரர்களில், ஆடும் லெவனில் இடம்பெற வாய்ப்பே இல்லை என்றால், அப்படியான வீரர்களை சும்மா வைத்துக்கொண்டிருப்பதைவிட தேவைப்படும் அணிக்கு வழங்குவது நல்லதே. அந்தவகையில், அப்படியான வீரர்கள் இருந்தால், தங்கள் அணிக்கு தரும்படி ராஜஸ்தான் அணி கோரியுள்ளது.  ராஜஸ்தான் அணி தங்களிடம் வெளிநாட்டு வீரர்கள் இருந்தால் தரும்படி கேட்டிருப்பதாக, 2 அணிகளின் சி.இ.ஓக்கள் கிரிக்பஸ் இணையதளத்திடம் தெரிவித்துள்ளனர். அப்படி மற்ற அணிகளிடமிருந்து ராஜஸ்தான் அணிக்கு செல்லும் வீரர்கள், அவர்கள் சார்ந்திருந்த அந்த குறிப்பிட்ட அணிக்கு எதிராக களமிறங்க முடியாது. &nbsp;","link":"https:\/\/tamil.asianetnews.com\/sports-cricket\/rajasthan-royals-seeks-players-as-loan-from-other-franchises-in-ipl-2021-qs61z5","image":["https:\/\/static.asianetnews.com\/images\/01f46tw37r6hmbb88x076peanp\/sanga-sanju-1-jpg_760x400.jpg"],"pubdate":"Mon, 26 Apr 2021 03:48:42 +0530"},{"title":"குமரி: மூதாட்டியை மிரட்ட கூலிப்படை; ஏற்பாடு செய்தவரையே கடத்திய ரெளடிகள்! - நடந்தது என்ன?","text":"<p>கன்னியாகுமரி மாவட்டம், நாகர்கோவிலில் காவல் கண்காணிப்பாளர் அலுவலகம் அருகே சேது பார்வதிபாய் என்ற பெண்மணிக்குச் சொந்தமான இடத்தில் கடைகள் இருக்கின்றன. நாகர்கோவிலைச் சேர்ந்த வயதான பெண்மணியான சேது பார்வதிபாய்க்கு கணேசபுரம் பகுதியைச் சேர்ந்த ராஜ்குமார் என்பவர் அடிக்கடி உதவிவந்தார். அந்தச் சமயத்தில் ராஜ்குமார் தன்னை நல்லவர்போல் காட்டியிருக்கிறார். இதனால் சேது பார்வதிபாய் தனக்குச் சொந்தமான கடைகளை ராஜ்குமாருக்கு ஒரு வருடத்துக்கு ஒத்திக்குக் கொடுத்திருக்கிறார். அதன் பிறகுதான் ராஜ்குமாரின் சுயரூபம் வெளிப்பட்டுள்ளது. ஒரு வருடத்துக்கு ஒத்திக்குக் கொடுத்த கடைகளை  50 ரூபாய் பத்திரம் மூலம் பத்து வருடங்களுக்கு ஒத்திக்குக் கொடுத்ததுபோல் போலி பத்திரம் தயாரித்திருக்கிறார். அதை சேது பார்வதிபாய்க்குத் தெரியாமல் பதிவும் செய்திருக்கிறார்.<\/p><figure><img src=\"https:\/\/gumlet.assettype.com\/vikatan\/2019-06\/0a1674ad-f79b-4b42-872c-6a04f24ad989\/158942_thumb.jpg\" \/><figcaption>கைது<\/figcaption><\/figure><p>மேலும், அந்தக் கடைகளுக்குச் செலுத்த வேண்டிய வாடகையைச் சில மாதங்கள் கொடுக்காமல், சேது பார்பதிபாயை ஏமாற்றியிருக்கிறார். தொடர்ந்து வாடகை கிடைக்காததால், சேது பார்வதிபாய் வாடகை கேட்டு ராஜ்குமாரைப் பார்க்கச் சென்றிருக்கிறார். ஆனால் ராஜ்குமார் வாடகை கொடுக்காமல் தெனாவெட்டாகப் பேசியதுடன், பத்து வருடங்களுக்கு ஒத்திக்குக் கொடுத்திருப்பதாகக் கூறி அவருக்கு அதிர்ச்சி கொடுத்திருக்கிறார். தனது கடைகளை அபகரிக்க ராஜ்குமார் திட்டம் தீட்டுவதை உணர்ந்துகொண்ட சேது பார்வதிபாய் அவரிடம் கேட்டபோது, இருவருக்கும் வாக்குவாதம் ஏற்பட்டிருக்கிறது. இதையடுத்து கோட்டார் காவல் நிலையத்தில் சேது பார்வதிபாய் புகார் அளித்திருக்கிறார். ஆனால் போலீஸார் நடவடிக்கை எடுக்காமல் காலம்தாழ்த்தி வந்ததாகக் கூறப்படுகிறது. <\/p><p>இந்தநிலையில், ராஜ்குமார் திருநெல்வேலியிலிருந்து ரெளடி ரஞ்சித் என்பவர் மூலம் கடை உரிமையாளர் சேது பார்வதிபாயிடம் பேச்சுவார்த்தை நடத்தியிருக்கிறார். அந்தப் பேச்சுவார்த்தையில் 12 லட்சம் ரூபாய் கொடுத்தால், கடையைக் காலிசெய்து கொடுப்பதாக ரெளடி மூலம் டீல் பேசியிருக்கிறார்கள். அதற்கு சேது பார்வதிபாய் ஒப்புக்கொண்டிருக்கிறார். இதையடுத்து கூலிப்படையைச் சேர்ந்த ரஞ்சித், தனவு, சதன், விஷ்ணு மற்றும் சில ரெளடிகள் உடன் செல்ல ராஜ்குமார் நேற்று முன் தினம் இரவு சேது பார்வதிபாய் வீட்டுக்குச் சென்று 12 லட்சம் ரூபாயை வாங்கியிருக்கிறார். பணத்தை வாங்கிய ராஜ்குமார் கூலிப்படையினருக்கு ஏற்கனவே பேசிய இரண்டு லட்சம் ரூபாயைக் கொடுக்காமல், ஒரு லட்சம் ரூபாயை மட்டும் கொடுத்திருக்கிறார்.<\/p><figure><img src=\"https:\/\/gumlet.assettype.com\/vikatan\/2021-04\/3d800d8f-88ce-462c-b888-304ceb9f6026\/IMG_20210424_WA0014.jpg\" \/><figcaption>கைதுசெய்யப்பட்ட ரெளடிகள்<\/figcaption><\/figure><p>இதனால் ஆத்திரமடைந்த கூலிப்படையினர் ராஜ்குமாரை மிரட்டிக் காரில் ஏற்றி, நாகர்கோவிலிலிருந்து நெல்லை நோக்கிச் சென்றுள்ளனர். கார் நாகர்கோவிலைத் தாண்டி வெள்ளமடம் பகுதியில் செல்லும்போது ராஜ்குமார், பேசிய தொகையில் பாக்கியைத் தருவதாகக் கூறியிருக்கிறார். இதனால் காரை வெள்ளமடத்தில் நிறுத்தியிருக்கிறார்கள் ரௌடிகள். ராஜ்குமார் தன் நண்பரிடம் பணம் கொண்டுவரும்படி கூறியிருக்கிறார். பணத்தைக் கொண்டுவந்த அவர் நண்பர் கூடவே போலீஸையும் அழைத்து வந்திருக்கிறார். போலீஸார் அங்கு சென்று ரஞ்சித், சதன், விஷ்ணு, தனவு ஆகியோரைக் கைதுசெய்தனர். அவர்கள் பயன்படுத்திய காரும் பைக்கும் பறிமுதல் செய்யப்பட்டன. ஆனால், ராஜ்குமார் அங்கிருந்து தப்பி தலைமறைவாகியிருக்கிறார். இது குறித்து கோட்டாறு போலீஸார் விசாரணை நடத்திவருகின்றனர்.<\/p><p>கூலிப்படையை ஏற்பாடு செய்தவரையே கூலிப்படையினர் கடத்திய சம்பவம் நாகர்கோவிலில் பரபரப்பை ஏற்படுத்தியது.<\/p>","link":"https:\/\/www.vikatan.com\/news\/crime\/rowdies-kidnapped-the-man-who-brought-them-to-threat-old-lady","image":["https:\/\/gumlet.assettype.com\/vikatan\/2021-04\/3d800d8f-88ce-462c-b888-304ceb9f6026\/IMG_20210424_WA0014.jpg"],"pubdate":"Mon, 26 Apr 2021 03:26:29 +0000"},{"title":"‘ஸ்டெர்லைட் ஆலை ஆக்ஸிஜனில்  1,015 மெட்ரிக் டன் மருத்துவத்துக்கு பயன்படாது’... ஐகோர்ட்டில் தமிழக அரசு தகவல்...!","text":"ஸ்டெர்லைட் ஆலையின் மொத்த ஆக்சிஜன் உற்பத்தி திறன் 1050 டன்னில் வெறும் 35 டன் மட்டுமே மருத்துவ பயன்பாட்டிற்கு தகுதியானது என சென்னை உயர்நீதிமன்றத்தில் தமிழக அரசு தெரிவித்துள்ளது.தமிழகத்தில் இருந்து அண்டை மாநிலங்களுக்கு ஆக்சிஜன் அனுப்பப்படுவது, ரெம்டெசிவர் மருந்து, தடுப்பூசி பற்றாக்குறை தொடர்பாக சென்னை உயர்நீதிமன்றம் கடந்தவாரம் தாமாக முன்வந்து வழக்கை விசாரணைக்கு எடுத்துக் கொண்டது.&nbsp;இந்த வழக்கு, தலைமை நீதிபதி சஞ்சீவ் பானர்ஜி தலைமையிலான அமர்வில், &nbsp; இன்று மீண்டும் விசாரணைக்கு வந்தது.&nbsp;    அப்போது தமிழகத்தில் ஆக்சிஜன் சிலிண்டர், வென்டிலேட்டர், படுக்கை வசதி, ரெம்டெசீவர் உள்ளிட்ட மருந்து கையிருப்பு ஆகியவற்றின் விரிவான அறிக்கையை தாக்கல் செய்த தமிழக அரசு தலைமை வழக்கறிஞர், ஸ்டெர்லைட் ஆலையில் ஆக்சிஜன் உற்பத்தி செய்ய அனுமதிப்பது தொடர்பாக அனைத்து கட்சி கூட்டத்தில் முடிவெடுக்கப்பட்டுள்ளது எனவும் ஸ்டெர்லைட் ஆலை &nbsp;மொத்த ஆக்சிஜன் உற்பத்தி திறன் 1050 டன் என உச்ச நீதிமன்றத்தில் கூறியது. ஆனால், அதில் வெறும் 35 டன் மட்டுமே மருத்துவ பயன்பாட்டிற்கு தகுதியானது எனவும், &nbsp;வாயு வடிவில் உள்ள ஆக்சிஜனை மருத்துவ பயன்பாட்டுக்கான திரவ ஆக்சிஜனாக மாற்றும் ஆலையை நிறுவ 9 மாதங்கள் ஆகும் எனவும் தெரிவித்தார்.    ரெம்டெசிவிர் மருந்துகளை பொறுத்தவரை, 59000 குப்பிகளையே &nbsp;மத்திய அரசு வழங்கியுள்ளதாகவும், தனியார் மருத்துவமனைகளுக்கு ஒரு குப்பி &nbsp;1460 க்கு தற்போது விற்பனை செய்யப்படுவதாகவும் தெரிவித்த தலைமை வழக்கறிஞர், இந்த மருந்துகள் கள்ள சந்தையில் வைப்பதாக செய்திகள் வெளியாகியுள்ளதாகவும், இதுசம்பந்தமாக புகார் அளிக்க தொலைபேசி எண் வழங்கப்பட்டுள்ளதாகவும், நேரடியாக பொதுமக்களுக்கு இந்த மருந்தை வழங்க சென்னை கீழ்ப்பாக்கத்தில் விற்பனை மையம் துவங்கப்பட்டுள்ளதாகவும் தெரிவித்தார்.    மக்கள் மத்தியில் தயக்கம் நிலவுவதால் தான், இதுவரை 52 லட்சம் பேர் மட்டும் தடுப்பூசி போட்டுள்ளதாக குறிப்பிட்ட அவர், தடுப்பூசி போட்டுக் கொள்வதன் அவசியம் குறித்தும், ரெம்டெசிவர் மருந்து பயன்படுத்துவது குறித்தும் மக்கள் மத்தியில் விழிப்புணர்வு ஏற்படுத்தப்படும் என்றார். மேலும், திமுக எம்.பியும், மூத்த வழக்கறிஞருமான வில்சன், சென்னையில் அமைக்கப்படுவது போல பிற மாவட்டங்களிலும் ரெம்டெசிவர் மருந்து விற்பனையகங்களை துவங்க வேண்டும் எனவும், சென்னைக்கு அருகில் 600 ஏக்கர் பரப்பில் அமைக்கப்பட்டு, மூடப்பட்டுள்ள தடுப்பூசி ஆலையை திறக்க வேண்டும் எனவும் வலியுறுத்தினார்.மூத்த வழக்கறிஞர் ராமன், வெளி மாநிலங்களில் இருந்து வருபவர்களுக்கு பயண கட்டுப்பாடுகள் கொண்டு வர வேண்டும் என்றார்.    மற்றொரு மூத்த வழக்கறிஞர் பிரசாத், அரசு மருத்துவமனைகளில் படுக்கை பற்றாக்குறை உள்ளதாகவும், மருத்துவமனைகளில் அர்ப்பணிப்புடன் பணியாற்ற வேண்டும் எனவும் கேட்டுக் கொண்டார்.இதையடுத்து, தலைமை நீதிபதி, மே 2 வாக்கு எண்ணிக்கை என்பது தொற்று பரவலுக்கான மற்றொரு நாளாக இருக்க கூடாது என்பதாலும், மக்களின் சுகாதாரத்தில் சமரசம் செய்யக் கூடாது என்பதால், கொரோனா கட்டுப்பாடுகளை பின்பற்றாவிட்டால் எண்ணிக்கை நிறுத்தப்படும் என எச்சரித்துள்ளதாகவும் தெரிவித்தார்.   அரசியல் தலையீடு இல்லாமல் கள்ள சந்தையில் ரெம்டெசிவர் மருந்தை பதுக்க முடியாது எனத் தெரிவித்த நீதிபதிகள், சிகிச்சை விஷயத்தில் வி ஐ பி கலாச்சாரம் கூடாது எனவும், அனைவரும் சமமாக நடத்தப்பட வேண்டும் எனவும் வலியுறுத்தினர். ரெம்டெசிவர் மருந்து தொற்று பாதித்த அனைவருக்கும் தேவையில்லை என விழிப்புணர்வு ஏற்படுத்த அறிவுறுத்திய நீதிபதிகள், அரசின் ஊரடங்குக்கு மக்கள் ஒத்துழைப்பு அளித்ததாக பாராட்டு தெரிவித்தனர்.&nbsp;வழக்கில் வாதம் நிறைவடையாததால் பிற்பகல் விசாரணை தொடர்கிறது.","link":"https:\/\/tamil.asianetnews.com\/politics\/1015-metric-tons-of-sterlite-plant-oxygen-is-not-used-for-medical-purpose-tn-government-informed-chennai-high-court-qs606s","image":["https:\/\/static.asianetnews.com\/images\/01f46rqe6ewax4w6redfbb6kvq\/sterlite334-1544865133-1619090160-jpg_760x400.jpg"],"pubdate":"Mon, 26 Apr 2021 03:10:05 +0530"},{"title":"#PBKSvsKKR 2 அணிகளிலும் தலா ஒரு மாற்றம்..! இரு அணிகளின் உத்தேச ஆடும் லெவன்","text":"ஐபிஎல் 14வது சீசன் கேகேஆர் அணிக்கு படுமோசமான தொடக்கமாக அமைந்துள்ளது. இதுவரை ஆடிய 5 போட்டிகளில் ஒரேயொரு வெற்றியுடன் புள்ளி பட்டியலில் கடைசி இடத்தில் உள்ளது கேகேஆர் அணி. 5 போட்டிகளில் 2 வெற்றிகளுடன் புள்ளி பட்டியலில் 5ம் இடத்தில் உள்ளது பஞ்சாப் கிங்ஸ்.  பஞ்சாப் கிங்ஸ் மற்றும் கேகேஆர் அணிகள் மோதும் இன்றைய போட்டி அகமதாபாத் நரேந்திர மோடி ஸ்டேடியத்தில் நடக்கிறது. இந்த போட்டியில் இரு அணிகளிலும் தலா ஒரு மாற்றம் செய்யப்பட வாய்ப்புள்ளது.  கேகேஆர் அணியில் ஃபாஸ்ட் பவுலர் பிரசித் கிருஷ்ணா நீக்கப்பட்டு, அவருக்கு பதிலாக சீனியர் ஸ்பின்னர் ஹர்பஜன் சிங் சேர்க்கப்படலாம்.  உத்தேச கேகேஆர் அணி:  ஷுப்மன் கில், நிதிஷ் ராணா, ராகுல் திரிபாதி, ஒயின் மோர்கன்(கேப்டன்), தினேஷ் கார்த்திக்(விக்கெட் கீப்பர்), சுனில் நரைன், ஆண்ட்ரே ரசல், பாட் கம்மின்ஸ், ஹர்பஜன் சிங், வருண் சக்கரவர்த்தி, ஷிவம் மாவி.  பஞ்சாப் கிங்ஸ் அணியில் ஜலஜ் சக்ஸேனா நீக்கப்பட்டு அவருக்கு பதிலாக ஆஸி., ஃபாஸ்ட் பவுலர்களான ஜெய் ரிச்சர்ட்ஸன்\/ரிலே மெரிடித் ஆகிய இருவரில் ஒருவர் சேர்க்கப்படலாம். கடந்த போட்டியில் பஞ்சாப் கிங்ஸ் அணி 3 வெளிநாட்டு வீரர்களுடன் மட்டுமே களமிறங்கியது.&nbsp;  உத்தேச பஞ்சாப் கிங்ஸ் அணி:  கேஎல் ராகுல்(கேப்டன், விக்கெட் கீப்பர்), மயன்க் அகர்வால், கிறிஸ் கெய்ல், பூரன், தீபக் ஹூடா, மோய்ஸஸ் ஹென்ரிக்ஸ், ஷாருக்கான், ஜெய் ரிச்சர்ட்ஸன்\/மெரிடித், ஷமி, அர்ஷ்தீப் சிங், ரவி பிஷ்னோய். &nbsp;","link":"https:\/\/tamil.asianetnews.com\/sports-cricket\/punjab-kings-and-kkr-probable-playing-eleven-for-today-match-in-ipl-2021-qs5zt2","image":["https:\/\/static.asianetnews.com\/images\/01ekhqrkj9rwrtzae7wn2fhgn7\/fotojet-jpg_760x400.jpg"],"pubdate":"Mon, 26 Apr 2021 03:01:51 +0530"},{"title":"ஜார்ஜியாவில் இருந்து வந்த மறுநாளே... மறைந்த நடிகர் விவேக் வீட்டிற்கு நேரில் சென்று ஆறுதல் கூறிய விஜய்...!","text":"ஜார்ஜியாவில் இருந்த திரும்பிய விஜய் சென்னை வந்த மறுநாளே அதாவது இன்று காலை மறைந்த நடிகர் விவேக் குடும்பத்தினரை நேரில் சந்தித்து ஆறுதல் கூறியுள்ளார்.&nbsp;","link":"https:\/\/tamil.asianetnews.com\/gallery\/cinema\/thalapathy-vijay-paid-a-visit-to-late-actor-vivek-s-house-this-morning-to-convey-his-condolences-to-the-bereaved-family-members-qs5zfc","image":["https:\/\/static.asianetnews.com\/images\/01f46qnt0mb5wegkc6hyn45263\/92370-jpg_760x400.jpg"],"pubdate":"Mon, 26 Apr 2021 02:53:36 +0530"},{"title":"தமிழகத்தில் இந்த இடங்களில் அடுத்த 4 நாட்களுக்கு இடி, மின்னல் மழை.. சென்னை வானிலை ஆய்வு மையம் தகவல்.","text":"பீகார் &nbsp;முதல் தென் தமிழக கடலோர பகுதிவரை நிலவும் (1.0 கிலோமீட்டர் உயரம்வரை ) &nbsp;வளிமண்டல சுழற்சி காரணமாக 26.04.2021, 27.04.2021: மேற்கு தொடர்ச்சி மலை ஒட்டிய மாவட்டங்கள், கன்னியகுமாரி மாவட்டங்களில் ஓரிரு இடங்களில் இடி மின்னலுடன் கூடிய இலேசானது முதல் மிதமான மழையும், தஞ்சாவூர், திருவாரூர், நாகப்பட்டினம், புதுக்கோட்டை, திருநெல்வேலி, தென்காசி மற்றும் தூத்துக்குடி மாவட்டங்களில் ஓரிரு இடங்களில் இலேசான மழையும் பெய்யக்கூடும். ஏனைய மாவட்டங்கள் மற்றும் புதுவை, காரைக்கால் பகுதிகளில் பெரும்பாலும் வறண்ட வானிலையே நிலவும் என சென்னை வானிலை ஆய்வு மையம் எச்சரித்துள்ளது.&nbsp;    28.04.2021 முதல் 30.04.2021 வரை: மேற்கு தொடர்ச்சி மலை ஒட்டிய மாவட்டங்கள் மற்றும் சேலம், தர்மபுரி, ஈரோடு, கிருஷ்ணகிரி, திருப்பத்தூர் மாவட்டங்களில் ஓரிரு இடங்களில் இடி மின்னலுடன் கூடிய இலேசானது முதல் மிதமான மழை பெய்யக்கூடும். ஏனைய மாவட்டங்கள் மற்றும் புதுவை, காரைக்கால் பகுதிகளில் பெரும்பாலும் வறண்ட வானிலையே நிலவும். கடலோர மாவட்டங்களில் காற்றில் ஒப்பு ஈரப்பதம் (RH-Relative Humidity) 50 முதல் 90 விழுக்காடு வரை உள்ளதால் காற்றின் இயல்பான வெப்பநிலையானது 4 முதல் 5 டிகிரி செல்சியஸ் வரை அதிகமாக உணரப்படும்.&nbsp;    சென்னையை பொறுத்தவரை அடுத்த 48 மணி நேரத்திற்கு &nbsp;வானம் ஓரளவு மேகமூட்டத்துடன் காணப்படும். அதிகபட்ச வெப்பநிலை 36 மற்றும் குறைந்தபட்ச வெப்பநிலை 29 டிகிரி செல்சியஸை ஒட்டி இருக்கும். காற்றில் ஒப்பு ஈரப்பதம் (RH-Relative Humidity) 50 முதல் 90 விழுக்காடு வரை உள்ளதால் &nbsp;பிற்பகல் முதல் காலை வரை &nbsp;வெக்கையாகவும், இயல்புக்கு மாறாக அதிகமாகவும் வியர்க்கும். கடந்த 24 மணி நேரத்தில் &nbsp;மழை அளவு (சென்டிமீட்டரில்):&nbsp;குன்னூர் &nbsp;(நீலகிரி) 3, &nbsp;குந்தா பாலம் &nbsp;(நீலகிரி), சிவலோகம் &nbsp;(கன்னியாகுமரி) தலா 2, போடிநாய்க்கனுர் (தேனி), அவலாஞ்சி &nbsp;(நீலகிரி), குழித்துறை &nbsp;(கன்னியாகுமரி) தலா &nbsp;1. பதிவாகி உள்ளது. &nbsp;","link":"https:\/\/tamil.asianetnews.com\/politics\/thunder-and-lightning-for-the-next-4-days-in-these-places-in-tamil-nadu-chennai-meteorological-center-information--qs5yvd","image":["https:\/\/static.asianetnews.com\/images\/01cs1mmv5xn64d48xcgzwb8xdz\/tamilnadu-rain_760x400.jpg"],"pubdate":"Mon, 26 Apr 2021 02:41:37 +0530"},{"title":"அதிமுக, திமுகவை நம்ப தூத்துக்குடி மக்கள் தயாராக இல்லை.. ஆட்சியாளர்களுக்கு டிடிவி தினகரன் வைத்த டிமாண்ட்.","text":"தூத்துக்குடி ஸ்டெர்லைட் ஆலையில் 4 மாதங்களுக்கு மட்டும் ஆக்ஸிஜனை உற்பத்தி செய்வதற்கு அனுமதி அளித்திருக்கும் சூழ்நிலையில், அந்தப் பணிகளை மாவட்ட ஆட்சியர் தலைமையிலான குழு மட்டுமின்றி, உயர் நீதிமன்றமும் கண்காணிக்க வேண்டும் என அமமுக பொதுச் செயலாளர் டிடிவி தினகரன் வலியுறுத்தியுள்ளார். &nbsp;இது குறித்து அவர் வெளியிட்டுள்ள அறிக்கையின் முழு விவரம்:&nbsp;  தூத்துக்குடி ஸ்டெர்லைட் ஆலையில் 4 மாதங்களுக்கு மட்டும் ஆக்சிஜன் உற்பத்தி செய்வதற்கு அனுமதி அளித்திருக்கும் சூழ்நிலையில் அந்த பணிகளை உயர் நீதிமன்றமும் கண்காணிக்க வேண்டும் என கேட்டுக்கொள்கிறேன். அதேநேரத்தில் தமிழகத்தில் ஏற்கனவே உற்பத்தி செய்யப்படும் ஆக்சிஜனை வெளிமாநிலங்களுக்கு அனுப்பாமல், இங்குள்ள நோயாளிகளுக்கு பயன்படுத்துவதற்கான நடவடிக்கைகளையும் &nbsp;தமிழக அரசு உடனடியாக மேற்கொள்ள வேண்டும் என வலியுறுத்துகிறேன்.&nbsp;    ஸ்டெர்லைட் ஆலை விவகாரத்தில் தற்போதைய அரசும் எதிர்க்கட்சியான திமுகவும் கடந்த காலங்களில் இரட்டைவேடம் போட்டதால், இப்போதும் அவர்களையும் நம்புவதற்கு தூத்துக்குடி மக்கள் தயாராக இல்லை. ஆக்சிஜன் பற்றாக்குறையை பயன்படுத்தி ஸ்டெர்லைட் ஆலையை மீண்டும் இயக்குவதற்கான வேலைகளை தந்திரமாக வேதாந்தா நிறுவன உரிமையாளர்கள் செய்து விடுவார்களோ என்ற பயம் தூத்துக்குடி மக்களிடம் இருக்கிறது.&nbsp;    அவர்களின் இந்த உணர்வினை புரிந்துகொண்டு, ஸ்டெர்லைட் ஆலையில் ஆக்சிஜன் உற்பத்தி மட்டும் அடுத்த நான்கு மாதங்களுக்கு நடைபெறுவதை தமிழக அரசு உறுதி செய்ய வேண்டும். இதனை மாவட்ட ஆட்சியர் தலைமையிலான குழு மட்டுமின்றி, சென்னை உயர் நீதிமன்றமும் கண்காணித்திட வேண்டும் என கேட்டுக்கொள்கிறேன். அதேநேரத்தில் தற்போது உள்ள சூழலில் ஆக்சிஜன் பற்றாக் குறையை சமாளிப்பதற்கு ஸ்ரீபெரும்புதூர் உள்ளிட்ட தமிழகத்தில் உற்பத்தியாகும் ஆக்ஸிஜன் சிலிண்டர்களை வெளிமாநிலங்களுக்கு அனுப்பு முடிவை நிறுத்திட வேண்டும். தமிழகத்தின் தேவையே இன்னும் பூர்த்தியாகாத நிலையில் இங்கு உற்பத்தியாகும் ஆக்சிஜனை வெளிமாநிலங்களுக்கு அனுப்புவதை எந்தவகையிலும் ஏற்றுக்கொள்ள முடியாது.    மேலும் வாய்ப்புள்ள மற்ற ஆலைகளிலிருந்து ஆக்சிஜன் தயாரிப்பதற்கான நடவடிக்கைகளையும் தாமதமின்றி அரசு மேற்கொள்ள வேண்டும். இது மட்டுமின்றி தடுப்பூசி விலையை கட்டுக்குள் வைத்திருப்பது, அரசு மருத்துவமனைகளில் தொடர்ந்து இலவசமாக தடுப்பூசிகளை போடுவது, ஆகியவற்றையும் மத்திய மாநில அரசுகள் முறையாக கண்காணிக்க வேண்டும் எனவும் வலியுறுத்துகிறேன். இவ்வாறு அந்த அறிக்கையில் கூறப்பட்டுள்ளது. &nbsp;","link":"https:\/\/tamil.asianetnews.com\/politics\/the-people-of-thoothukudi-are-not-ready-to-trust-aiadmk-and-dmk-ttv-dinakaran-demand--qs5y5j","image":["http:\/\/static.asianetnews.com\/images\/01dehw44r1bvknn8grkktz4vns\/ttv-jpg_760x400.jpg"],"pubdate":"Mon, 26 Apr 2021 02:26:07 +0530"},{"title":"#IPL2021 எங்களாலும் இங்க இருக்கமுடியாது.. ஐபிஎல்லில் இருந்து விலகிய ஆஸி.,யை சேர்ந்த 2 ஆர்சிபி வீரர்கள்","text":"ஐபிஎல் 14வது சீசன் விறுவிறுப்பாக நடந்துவருகிறது. இந்தியாவில் கொரோனா 2ம் அலை அதிதீவிரமாக பரவிவரும் நிலையிலும் ஐபிஎல் வீரர்கள், அணி நிர்வாகத்தினர் உள்ளிட்ட அனைவரையும் கொரோனா பாதுகாப்பு வளையத்தில் வைத்து கொரோனா வழிகாட்டு நெறிமுறைகள் கண்டிப்புடன் பின்பற்றப்பட்டு நடத்தப்பட்டுவருகிறது.&nbsp;  கொரோனா பயோ பபுளில் இருப்பது வெளிநாட்டு வீரர்களுக்கு மிகக்கடினமாக உள்ளது. ஐபிஎல்லில் ஆடும் லெவனில் வாய்ப்பு கிடைத்து ஆடும் வீரர்களுக்கு பரவாயில்லை. ஆனால் ஆடும் லெவனிலும் வாய்ப்பு கிடைக்காமல் பயோ பபுளில் இருக்கும் வீரர்கள் பொறுமையிழந்து வெளியேறி கொண்டிருக்கின்றனர்.  ராஜஸ்தான் ராயல்ஸ் அணியை சேர்ந்த ஆஸி., வீரரான ஆண்ட்ரூ டை, இந்தியாவில் கொரோனா அதிகரித்துவருவதால், இந்தியாவிலிருந்து வருபவர்கள் ஆஸ்திரேலியாவிற்குள் நுழைய தடை விதிக்கப்பட வாய்ப்புள்ளது. அப்படி நடந்தால், தன்னால் ஆஸி., செல்ல முடியாது என்பதால் இப்போதே செல்வதாக கூறி ஐபிஎல்லில் இருந்து விலகிவிட்டார்.  இந்நிலையில், ஆஸி.,யை சேர்ந்த மேலும் 2 வீரர்களான ஆடம் ஸாம்பா மற்றும் கேன் ரிச்சர்ட்ஸன் ஆகிய இருவரும் தனிப்பட்ட காரணங்களுக்காக ஐபிஎல்லில் இருந்து விலகுவதாக கூறி விலகியுள்ளனர். ஆர்சிபி அணியை சேர்ந்த ஆடம் ஸாம்பா, கேன் ரிச்சர்ட்ஸன் ஆகிய இருவருக்கும் அந்த அணியின் பிரதான ஆடும் லெவனில் இடம் கிடைப்பதில்லை. இந்நிலையில், அவர்களும் விலகியுள்ளனர்.    ஆடம் ஸாம்பாவை ரூ.1.5 கோடிக்கும் கேன் ரிச்சர்ட்ஸனை ரூ.4 கோடிக்கும் ஆர்சிபி ஏலத்தில் எடுத்திருந்தது. &nbsp;","link":"https:\/\/tamil.asianetnews.com\/sports-cricket\/australian-players-adam-zampa-and-kane-richardson-of-rcb-pulled-out-of-ipl-2021-qs5y1s","image":["https:\/\/static.asianetnews.com\/images\/01ehhpvv2d1dj3fnzc7bdcannw\/rcb-discuss-jpg_760x400.jpg"],"pubdate":"Mon, 26 Apr 2021 02:23:52 +0530"},{"title":"தூத்துக்குடி மக்களின் ஒத்துழைப்போடுதான் ஆக்சிஜன் உற்பத்தி செய்ய வேண்டும். கம்யூனிஸ்டு கட்சிகள் கிடுக்குப்பிடி.","text":"ஆக்சிஜன் உற்பத்திக்காக மீண்டும் ஸ்டெர்லைட் ஆலையை திறக்க அனைத்து கட்சிகள் கூட்டத்தில் முடிவு செய்யப்பட்டுள்ளது. இந்நிலையில் அதற்கான உத்தரவை தமிழக அரசு விரைவில் வெளியிட உள்ளது. முன்னதாக அனைத்து கட்சி கூட்டத்தில் கலந்துகொண்ட இந்திய கம்யூனிஸ்ட் கட்சியின் மாநிலச் செயலாளர் முத்தரசன், மற்றும் மார்க்சிஸ்ட் கம்யூனிஸ்ட் கட்சியின் மாநிலச் செயலாளர் கே.பாலகிருஷ்ணன் ஆகியோர் அடுத்தடுத்து செய்தியாளர்களை சந்தித்தனர். அப்போது அவர்கள் &nbsp; கூறியதாவது:&nbsp;&nbsp;    மார்க்சிஸ்ட் கம்யூனிஸ்ட் கட்சி கே.பாலகிருஷ்ணன் பேட்டி:&nbsp;அங்கீகரிக்கப்பட்ட கட்சிகளை மட்டுமே அழைத்திருந்தார்கள்.&nbsp;ஆனால் நாங்கள் பிரதானமாக இருக்கும் அனைத்து கட்சியையும் அழைத்திருக்கலாம் என்று கோரிக்கை வைத்தோம். ஸ்டெர்லைட் ஆலையை மொத்தமாக அரசு கையகப்படுத்தி செயல்படுத்தலாம் என்று கூறினோம். மக்களின் உயிருக்கு ஆபத்து ஏற்படும் சூழ் நிலையில், தமிழக அரசு ஏற்படுத்தும் கண்காணிப்பு குழு தலைமையில் ஆலையை செயல்படுத்த வேண்டும்,&nbsp;    முன்னுரிமை அடிப்படையில் தமிழகத்திற்கு தான் முதற்கட்டமாக ஆக்சிஜன் வழங்க வேண்டும், ஆக்சிஜன் உற்பத்தியை தவிர வேறு எதையும் செய்ய மாட்டோம் என்று தீர்மானம் நிறைவேற்றப்பட்டது.&nbsp;தூத்துக்குடி மக்களின் ஒத்துழைப்போடு தான் இதனை அரசு நிறைவேற்ற வேண்டும் என்று கோரிக்கை வைத்தோம். அதற்கும் தமிழக அரசு உறுதியளித்துள்ளனர். கொரோனா பாதிப்பு அதிகரித்து வரும் நிலையில், இந்த வாய்ப்பை பயன்படுத்தலாம் என்பதே எங்கள் நிலைப்பாடு.&nbsp;    அக்கூட்டத்திற்குப் பின்னர் செய்தியாளர்களிடம் பேசிய முத்தரசன் கூறியதாவது, ஆக்சிஜன் பற்றாக்குறை இருக்கும் சூழலில், அதனை பயன்படுத்தி வேதாந்தா நிறுவனம், ஸ்டெர்லைட் நிறுவனத்தை செயல்படுத்திட வேண்டும் என்ற நோக்கதோடு உச்சநீதிமன்றத்தில் அனுமதி கோரியது. தமிழக அரசு சார்பில் அதற்கு அனுமதி மறுக்கப்பட்டுள்ளது.&nbsp;மோடி சர்கார் வேதாந்தா நிறுவனத்திற்கு ஆதரவாக தான் தற்போது வரை செயல்பட்டு வருகிறார்கள் என்பதில் எந்த சந்தேகமும் இல்லை. மாவட்ட ஆட்சித்தலைவர் கண்காணிப்பில் ஆக்சிஜன் உற்பத்திக்காக மட்டும் 4 மாதங்களுக்கு வேதாந்தா நிறுவனம் திறக்கப்படும். தமிழகத்திற்கு போக தான் மற்ற மாநிலங்களுக்கு ஆக்சிஜன் அனுப்ப வேண்டும்.&nbsp;மின்சாரத்தை மின்சார வாரியம் மூலம் மட்டுமே பெற வேண்டும் என்று தெரிவித்தோம்.&nbsp; &nbsp;","link":"https:\/\/tamil.asianetnews.com\/politics\/oxygen-must-be-produced-with-the-cooperation-of-the-people-of-thoothukudi-the-communist-parties-demand--qs5wqn","image":["https:\/\/static.asianetnews.com\/images\/01dqyph4j7wkcw2rzvcbdwm0s5\/k-balakrishnan-jpg_760x400.jpg"],"pubdate":"Mon, 26 Apr 2021 01:55:35 +0530"},{"title":"#BREAKING ஸ்டெர்லைட் ஆலையை திறக்க அனுமதி ஆனால்... தமிழக அரசு பிறப்பித்துள்ள முக்கிய கன்டிஷன்கள்...!","text":"இந்தியாவில் கொரோனா நோயாளிகளின் எண்ணிக்கை நாளுக்கு நாள் உயர்ந்து வரும் நிலையில், அவர்களுக்கான ஆக்ஸிஜன் தேவையும் அதிகரித்து வருகிறது. இதனால் பல்வேறு மாநிலங்களில் ஆக்ஸிஜன் தட்டுப்பாடு ஏற்பட்டுள்ளது. இந்நிலையில் ஆக்ஸிஜன் உற்பத்திக்காக தூத்துக்குடி ஸ்டெர்லைட் ஆலையை திறக்க வேண்டுமென வேதாந்தா நிறுவனம் உச்ச நீதிமன்றத்தில் வழக்கு தொடர்ந்துள்ளது.&nbsp;    இந்நிலையில் தூத்துக்குடி ஸ்டெர்லைட் ஆலையை ஆக்ஸிஜன் வாயு உற்பத்திக்காக திறக்கலாமா? என்பது குறித்து ஆலோசிக்க முதலமைச்சர் தலைமையில் அனைத்துக் கட்சி கூட்டம் நடைபெற்றது. அதில் திமுக, காங்கிரஸ், பாஜக, பாமக, இந்திய கம்யூனிஸ்ட், மார்க்சிஸ்ட் உள்ளிட்ட கட்சிகளின் முக்கிய பிரதிநிதிகள் பங்கேற்றனர். இதில் பெரும்பாலான கட்சிகள் ஆக்ஸிஜன் உற்பத்திக்காக மட்டும் ஸ்டெர்லைட் ஆலையை திறக்க அனுமதிக்கலாம் என கருத்து தெரிவித்திருந்தன.&nbsp;    இதையடுத்து ஸ்டெர்லைட் ஆலையை திறக்க அனுமதி அளித்து தமிழக அரசு அனைத்து கட்சி கூட்டத்தில் 5 முக்கிய தீர்மானங்களை நிறைவேற்றியுள்ளது. 4 மாதங்களுக்கு ஸ்டெர்லைட் ஆலையில் பிராண வாயு உற்பத்தி அலகுகளை மட்டும் இயக்க அனுமதி அளித்துள்ள தமிழக அரசு, பல்வேறு கட்டுப்பாடுகளையும் விதித்து, தீர்மானங்களை நிறைவேற்றியுள்ளது.&nbsp;    1. கோவிட்-19 நோய் தொற்று காலம் முடியும் வரை தமிழ்நாடு மின்சார வாரியம் மூலம் வழங்கப்படும் மின்சாரத்தை பயன்படுத்தி இயங்க அனுமதிக்கலாம். பிராண வாயுவின் தேவையைக் கருத்தில்கொண்டு, நிலவும் சூழ்நிலையின் அடிப்படையில் இந்த காலம் பின்னர் நீட்டிக்கப்படலாம். இத்தொழிற்சாலையில் எக்காரணத்தைக் கொண்டும், தொழிற்சாலையின் தாமிர உற்பத்தி உட்பட எந்தவித உற்பத்தியையும், மின்உற்பத்தி அலகையும் எக்காரணம் கொண்டும் திறக்கவோ, இயக்கவோ அனுமதிக்கப்படமாட்டாது. இந்த குறிப்பிட்ட காலத்திற்குப் பின்னர் தமிழ்நாடு மின்சார வாரியத்தின் மின் இணைப்பு துண்டிக்கப்படும்.  2.உற்பத்தி செய்யப்படும் பிராண வாயுவில் தமிழ்நாட்டிற்கே முன்னுரிமை வழங்க வேண்டும். தமிழ்நாட்டின் தேவைபோக அதிகப்படியாக உள்ளதை மட்டும் பிற மாநிலங்களுக்கு வழங்கலாம்.  3. பிராண வாயு உற்பத்தி செய்யும் பகுதியில், பிராண வாயு உற்பத்தியுடன் நேரடி தொடர்புடைய தொழில்நுட்ப பணியாளர்கள் மட்டும் உரிய அனுமதி சீட்டுடன் அனுமதிக்கப்படுவார்கள். தேவையான பாதுகாப்பு நடவடிக்கைகளை அரசு உறுதி செய்யும். எக்காரணத்தைக் கொண்டும் பிராண வாயு உற்பத்தி செய்யும் அலகைத் தவிர வேறு எந்த அலகையும் செயல்பட அனுமதிக்கப்படாது.   4) இந்நேர்வில், தற்காலிக பிராண வாயு உற்பத்தியை கண்காணிக்க தமிழ்நாடு அரசால் மாவட்ட ஆட்சியரின் தலைமையில் ஒரு கண்காணிப்பு குழு அமைக்கப்படும். கண்காணிப்பு குழுவில் தூத்துக்குடி மாவட்ட ஆட்சித்தலைவர், மாவட்ட காவல் கண்காணிப்பாளர், சார் ஆட்சியர், தூத்துக்குடி மாவட்டம், தமிழ்நாடு மாசுக்கட்டுப்பாட்டு வாரிய தூத்துக்குடி மாவட்ட சுற்றுசூழல் பொறியாளர், பிராண வாயு தயாரிக்கும் தொழிற்சாலை தொழில்நுட்பத்தில் அறிவார்ந்த இரண்டு அரசு அலுவலர்கள், மற்றும் அந்த பகுதியை சார்ந்த பொதுமக்கள்\/ சுற்றுசூழல் சார்ந்த அரசு சாரா நிறுவனங்கள் மற்றும் ஆலை எதிர்ப்புக் குழுவினர் ஆகியோரிலிருந்து மூன்று நபர்கள் இக்கண்காணிப்பு குழுவில் இடம்பெறுவர். இந்த குழு, பிராண வாயு தயாரிக்கும் முழு பணியையும் மேற்பார்வையிடும் மற்றும் பிராண வாயு தயாரிக்கும் ஆலையை இயக்குவது பற்றி இந்த குழு முடிவெடுக்கும்.  5) தமிழ்நாட்டில் உற்பத்தி செய்யப்படும் பிராண வாயு தமிழ்நாட்டின் தேவையை பூர்த்தி செய்ய பயன்படுத்த வேண்டும். தமிழ்நாட்டின் தேவைக்குப் போக மீதமுள்ள பிராண வாயு பிற மாநிலங்களுக்கு வழங்கலாம் ஆகிய தீர்மானங்கள் நிறைவேற்றப்பட்டுள்ளன.&nbsp; &nbsp;","link":"https:\/\/tamil.asianetnews.com\/politics\/permission-to-open-sterlite-plant-5-resolutions-passed-by-the-government-of-tamil-nadu-at-the-all-party-meeting-qs5vx8","image":["https:\/\/static.asianetnews.com\/images\/01f46kfnssdz1gdnbp0p07n85e\/eps-tn-sec-17-jpg_760x400.jpg"],"pubdate":"Mon, 26 Apr 2021 01:37:56 +0530"},{"title":"ஸ்டெர்லைட் ஆலையில் தயாரிக்கப்படும் ஆக்சிஜனை தமிழக மக்களுக்கு இலவசமாக அளிக்க வேண்டும்.   கனிமொழி அதிரடி.","text":"இன்று (26-04-2021), முதலமைச்சர் தலைமையில் நடைபெற்ற அனைத்துக் கட்சிக் கூட்டத்தில், திராவிட முன்னேற்றக் கழகத்தின் சார்பில் கழக அமைப்புச் செயலாளர் திரு. ஆர்.எஸ்.பாரதி எம்.பி., மற்றும் மகளிர் அணிச் செயலாளர் கனிமொழி எம்.பி., ஆகியோர் பங்கேற்றனர். அக்கூட்டத்தில் கனிமொழி எம்.பி., அவர்கள் பேசியதன் விவரம் வருமாறு:  கோவிட்-19 பெருந்தொற்று 2-ஆவது அலை சுனாமி போல் நாடு முழுவதும் அடித்து கொண்டிருக்கும் நேரத்தில், முதலமைச்சர் தலைமையில் நடைபெறும் இந்த அனைத்து கட்சிக் கூட்டத்தில் பிரதான எதிர்க்கட்சியான திராவிட முன்னேற்றக் கழகத்தின் சார்பில் கலந்துகொண்டு, எங்கள் தலைவர் திரு. மு.க.ஸ்டாலின் அவர்களின் அறிவுறுத்தலின்படி, எங்களின் கருத்துகளை எடுத்து வைக்கிறேன்.    “தூத்துக்குடி ஸ்டெர்லைட் ஆலையை நடத்திய வேதாந்தா நிறுவனம் - “ஆக்சிஜன் மட்டும் தயாரிக்க அனுமதியுங்கள். அந்த ஆக்சிஜனை இலவசமாக வழங்குகிறோம்” என்று உச்சநீதிமன்றத்தில் மனுத் தாக்கல் செய்து, அதில் தமிழக அரசும் தனது கருத்துக்களை பதிவு செய்துள்ளது. அந்த மனுவினை ஏற்றுக் கொண்டுள்ள உச்சநீதிமன்றம், “தமிழக அரசே அந்த ஆக்சிஜன் தயாரிக்கும் பிளான்டை ஏன் எடுத்து நடத்திடக் கூடாது” என்று கேள்வியும் எழுப்பியுள்ளது.&nbsp;  “மக்கள் செத்துக் கொண்டிருக்கிறார்கள். ஆகவே மாநில அரசே இந்த ஆலையை எடுத்து ஆக்சிஜனை தயாரிக்கலாம்” என்று உச்சநீதிமன்றத்தின் தலைமை நீதிபதி அமர்வு எழுப்பியுள்ள கேள்வி, இன்றைக்கு நாட்டில் நிலவும் ஆக்சிஜன் தட்டுப்பாட்டின் உச்சபட்ச நிலையை அனைவருக்கும் உணர வைக்கிறது. அதே நேரத்தில் – நாம் தூத்துக்குடி துப்பாக்கிச் சூட்டை, மறந்து விட முடியாது. அதில் 13 அப்பாவிகள் உயிரிழந்து - அந்தக் குடும்பங்கள் எல்லாம் இன்றும் நிலைகுலைந்து நிற்கின்றன. தூத்துக்குடி மக்களுக்கு ஏற்பட்டுள்ள சுற்றுச்சூழல் பாதிப்பையும் நாம் புறக்கணித்து விட முடியாது.&nbsp;    உச்சநீதிமன்றத்தில் வழக்கு வந்த நேரத்தில், ஏப்ரல் 23-ஆம் தேதி மாவட்ட ஆட்சித் தலைவர் தலைமையில் நடத்திய “கருத்துக் கேட்பு” கூட்டத்தில் கூட, தூத்துக்குடி மக்கள் கடுமையாக எதிர்த்துள்ளார்கள். அவர்களின் எதிர்ப்பையும் நாம் உதாசீனப்படுத்திட முடியாது.அதேசமயம் தூத்துக்குடி மக்கள் மனிதநேயத்தின் மறுபக்கமாக திகழுபவர்கள் என்பது எனக்குத் தெரியும். அந்தத் தொகுதியின் நாடாளுமன்ற உறுப்பினர் என்ற முறையில் - ஒருவருக்கு ஆபத்து என்றால் உடனே ஓடிச் சென்று உதவிட இதயம் கொண்டவர்கள் அந்த மக்கள்.  நாடு முழுவதும் - ஏன், தமிழ்நாட்டிலேயே கூட ஆக்சிஜன் தேவைப்படுகின்ற இந்த நேரத்தில்- “ஸ்டெர்லைட் ஆக்சிஜன் பிளாண்ட்டை” மட்டும் இயக்கி - மக்களைக் காத்திட ஆக்சிஜன் தயாரிப்பது குறித்து, மனிதநேயத்தின் அடிப்படையில் நாம் எடுக்க வேண்டிய முடிவுதானே தவிர - ஸ்டெர்லைட் ஆலையை தொடர்ந்து இயக்குவதற்கு அல்ல. நாட்டு மக்கள் எல்லாம் தமிழ்நாட்டை நோக்கி ஆக்சிஜன் கோரிக்கையை வைக்கிறார்கள்.&nbsp;    உச்சநீதிமன்றமே ஏன் மாநில அரசே அதை தயாரித்துக் கொடுக்கக் கூடாது என்று தமிழகத்தைப் பார்த்துக் கேட்கிறது. இந்த நேரத்தில் ஒருமைப்பாட்டின் பக்கம் –மனிதாபிமானத்தின் பக்கம் எப்போதும் நிற்கும் தமிழகம் ஆக்சிஜன் வழங்குவதிலும் முன்னணியில் நின்றது என்ற பெருமையும் நாம் பெறக் கூடியதுதான். ஆகவே உச்சநீதிமன்றத்தில் தமிழக அரசின் சார்பில் கருத்துகளை முன்வைக்கும் போது, ஸ்டெர்லைட் ஆலையில் ஆக்சிஜன் பிளாண்ட் மட்டும் செயல்பட அனுமதிப்பது என்றால், முக்கியமான சில கருத்துகளை முன்வைக்க வேண்டும். அதில்,  * இந்த அனுமதி தற்காலிகமானது.* அதுவும் ஆக்சிஜன் தயாரிக்க மட்டுமே இந்த அனுமதி. வேறு எந்த வடிவிலும் ஆலையை இயக்கக் கூடாது,  * ஆக்சிஜன் மட்டுமே தயாரிக்கப்படுகிறது என்பதை கண்காணித்திட - மாவட்ட ஆட்சித் தலைவர், மாவட்ட காவல்துறை கண்காணிப்பாளர், மக்கள் நல்வாழ்வுத் துறை அதிகாரி ஆகியோர் தலைமையில் ஒரு குழு அமைத்திட வேண்டும்.  * அக்குழுவில் தூத்துக்குடி மாவட்ட மக்கள், ஸ்டெர்லைட் போராட்டக் குழு மற்றும் சுற்றுச்சூழல் அமைப்புகளின் பிரதிநிதிகள் இடம்பெற்றிட வேண்டும்.&nbsp;    * ஆக்சிஜன் தயாரிக்க ஒரு குறிப்பிட்ட “காலவரம்பிற்கு” மட்டும் அனுமதி வழங்க வேண்டும்.  * இப்போது ஆக்சிஜன் தயாரிக்க வழங்கப்படும் அனுமதியை எக்காரணம் கொண்டும் ஒரு முன்னுதாரணமாக வைத்து - ஆலையை நிரந்தரமாக திறக்க அனுமதி கோரக்கூடாது என்று அரசு உத்தரவிலேயே தெளிவுபடுத்திட வேண்டும்.  * ஸ்டெர்லைட் ஆலையில் இந்த அனுமதியின் பெயரில் தயாரிக்கப்படும் ஆக்சிஜனை தமிழக மக்களுக்கு தேவைப்படும் அளவிற்கு இலவசமாக அளிக்க வேண்டும்.  * மருத்துவ ஆக்சிஜன் தயாரிக்க ஸ்டெர்லைட் ஆலையின் சொந்த மின்சாரத்தை பயன்படுத்த அனுமதிக்க கூடாது. தமிழக அரசுதான் மின்சாரம் வழங்க வேண்டும். நாங்கள் கூறிய இந்தக் கருத்துகளை, உச்சநீதிமன்றத்தில் தமிழக அரசின் சார்பில் அழுத்தமான கருத்துகளாக முன்வைக்க திராவிட முன்னேற்றக் கழகத்தின் சார்பில் கேட்டுக் கொள்கிறேன். இவ்வாறு அவர் பேசினார்.&nbsp;","link":"https:\/\/tamil.asianetnews.com\/politics\/oxygen-produced-at-the-sterlite-plant-should-be-provided-free-of-cost-to-the-people-of-tamil-nadu-kanimozi--qs5vrk","image":["http:\/\/static.asianetnews.com\/images\/adf948a4-2fdf-590b-a56f-7ae6a6d27df0\/image_760x400.jpg"],"pubdate":"Mon, 26 Apr 2021 01:34:32 +0530"},{"title":"வரும் 2ம் தேதி வெற்றி நடையா..? விடியலா..? விளங்காமல் தவிக்கும் அதிகாரிகள்..!","text":"நடைபெற்ற சட்டமன்றத் தேர்தலில், தி.மு.க., தான் வெற்றி பெறும். எந்தத் துறைக்கு யார் யார் அமைச்சர் என்றெல்லாம், சமூக ஊடகங்களில் தகவல் பரவி வருகிறது. பத்தாண்டுகளாகக் காய்ந்து கிடந்த, தி.மு.க., ஆதரவு அதிகாரிகள் பலரும், தலைமைச்செயலகத்தில் முக்கிய பொறுப்புகளைப் பிடிப்பதற்கும், அமைச்சர்களிடம், பி.ஏ., பதவிகளைப் பிடிப்பதற்கும், 'தாஜா' வேலையில் இறங்கி இருக்கிறார்கள். சில பேர், தேர்தல் செலவுக்கு பணம் எல்லாம் கொடுத்து உதவி இருக்கிறார்கள்.    தி.மு.க., வெற்றி பெறுமா? தோற்குமா எனத் தெரியாமலே, இந்த அதிகாரிகள் இப்படி செய்திருக்கிறார்கள். ஒருவேளை, தி.மு.க., வெற்றிபெற்றால் இது சாத்தியமாகலாம். தமிழக - கேரள இரு மாநில எல்லை பகுதி என்பதால் பொள்ளாச்சி, பல்வேறு வகையில் அரசு அதிகாரிகளுக்கு வருமானம் கொட்டித் தரும் ஊராக இருக்கிறது.&nbsp;  இதனால் பெரும் தொகை கொடுத்து, அனைத்து துறை அதிகாரிகளும், பொள்ளாச்சிக்கு இடமாற்றம் பெற்று வருகிறார்கள். தேர்தல் முடிவு எப்படி இருக்கும் என்ற கவலையில், இடம்பெற்றவர்கள் இருக்கிறார்கள். ஆட்சி மாறி விட்டால், கொடுத்த காசு வீணாகி விடும் என்பதால், வசூல் வேட்டையில் தீவிரமாக இருக்கிறார்கள். தேர்தல் ரிசல்டுக்காக கட்சியினர் மட்டுமல்ல, அதிகாரிகளும் தூக்கம் தொலைந்து கிடக்கிறார்கள்.&nbsp;","link":"https:\/\/tamil.asianetnews.com\/politics\/will-there-be-victory-on-the-2nd-officials-suffering-from-incomprehension-qs5vn3","image":["https:\/\/static.asianetnews.com\/images\/01e8gy64dvvh73axsw1sjxkrdq\/stalin-eps-jpg_760x400.jpg"],"pubdate":"Mon, 26 Apr 2021 01:31:52 +0530"},{"title":"ஸ்டெர்லைட் ஆலையை இயக்க வைகோவே ஒப்புக் கொண்டார்.. நிலைமையை தலைகீழாக மாற்றிய கொரோனா..","text":"ஸ்டெர்லைட் ஆலையை, தமிழக அரசு பொறுப்பில் எடுத்துக் கொண்டு ஆக்சிஜன் ஆக்க வேண்டும் என மதிமுக பொதுச் செயலாளர் வைகோ அறிக்கை வெளியிட்டுள்ளார். அதன் விவரம் :&nbsp;ஸ்டெர்லைட் ஆலையைத் தொடங்குவதற்கு, குஜராத், கோவா ஆகிய மாநிலங்கள் அனுமதிக்காத நிலையில், மராட்டிய மாநிலத்தில் தொடங்க உரிமம் அளித்தனர். இரத்தினகிரி மாவட்டத்தில் தொழிற்கூடம் கட்டி தொடங்க இருந்த நிலையில், அங்கே விவசாயிகள் திரண்டு வந்து உடைத்து நொறுக்கினர். அதனால், மராட்டிய அரசு உரிமத்தைத் திரும்பப் பெற்றுக்கொண்டது.&nbsp;    அதன்பிறகு, தமிழ்நாட்டுக்கு வந்து, அண்ணா தி.முக. அரசிடம் உரிமம் &nbsp;பெற்று, தமிழ்நாட்டில் தூத்துக்குடியில் தொடங்கினார்கள். ஆனால், காற்று, நீர் நிலம் அனைத்தையும் மாசுபடுத்தி, புற்று நோய் உள்ளிட்ட நோய்களை ஏற்படுத்தியதால், ஆலையை மூடக்கோரி மக்கள் போராட்டம் நடத்தினர். மறுமலர்ச்சி திராவிட முன்னேற்றக் கழகமும், பொது நல அமைப்புகளும் தொடுத்த வழக்கில், ஆலையை மூடும்படி சென்னை உயர்நீதிமன்றம் 2010 செப்டெம்பர் 28 இல் தீர்ப்பு அளித்தது. அதன்பிறகு, ஸ்டெர்லைட் நிர்வாகம், உச்சநீதிமன்றத்தில் தடை ஆணை பெற்றனர். மக்கள் போராட்டம் தீவிரம் அடைந்தது. 13 பேர் சுட்டுக் கொல்லப்பட்டார்கள். மீண்டும் வழக்கு, உச்சநீதிமன்றத்திற்குச் சென்றது. ஆலையை மூடச் சொல்லி உச்சநீதிமன்றம் ஆணை பிறப்பித்தது.&nbsp; அதன்படி, மூடப்பட்டது. தற்போதும், ஆலையைத் திறப்பதற்கு உச்சநீதிமன்றம் அனுமதி கொடுக்கவில்லை. தடை ஆணை நீடிக்கின்றது.&nbsp;    ஆயிரக்கணக்கான கோடி லாபம் ஈட்டிய ஸ்டெர்லைட் ஆலை, ஆக்சிஜன் பிரச்சினையைப் பயன்படுத்திக்கொண்டு, கள்ளத்தனமாக ஆலையைத் திறப்பதற்கு முயற்சிக்கின்றது. அதற்கு, தமிழக அரசு இடம் தரக் கூடாது. ஆனால், அதே நேரத்தில், ஆக்சிஜன் ஆக்க வேண்டிய தேவை ஏற்பட்டு இருப்பதால், தமிழ்நாடு அரசே அந்த ஆலையைத் தன் பொறுப்பில் எடுத்துக் கொண்டு ஆக்சிஜன் ஆக்க வேண்டும். அதற்குத் தேவையான பொறியாளர்களை, பொதுத்துறை நிறுவனங்களில் இருந்து பயன்படுத்திக் கொள்ளலாம்; அல்லது, ஸ்டெர்லைட் ஆலையில் ஏற்கனவே பணி ஆற்றிக்கொண்டு இருக்கும் பொறியாளர்களை, ஒப்பந்த அடிப்படையில் பணியில் அமர்த்திக் கொள்ளலாம். எக்காரணத்தைக் கொண்டும், ஸ்டெர்லைட் நிர்வாகம் ஆலையை இயக்க அனுமதிக்கக் கூடாது. இவ்வாறு அவர் கூறியுள்ளார்.&nbsp; &nbsp;","link":"https:\/\/tamil.asianetnews.com\/politics\/vaiko-agrees-to-run-the-sterlite-plant-corona-reverses-the-situation--qs5v1p","image":["https:\/\/static.asianetnews.com\/images\/01dte8vsd48h3j359dzjdmnzaw\/vaiko212-1549691950-jpg_760x400.jpg"],"pubdate":"Mon, 26 Apr 2021 01:19:02 +0530"},{"title":"பிரச்சாரத்தின் போது வேற்று கிரகத்தில் இருந்தீர்களா?... தேர்தல் ஆணையத்திற்கு உயர் நீதிமன்றம் சரமாரி கேள்வி...!","text":"தமிழக சட்டமன்றத்துக்கு ஏப்ரல் 6ம் தேதி ஒரே கட்டமாக தேர்தல் நடத்தப்பட்டுள்ளது. தேர்தலில் பதிவான வாக்குகள், மே 2ம் தேதி எண்ணப்பட உள்ளன.இந்நிலையில், 77 வேட்பாளர்கள் போட்டியிடும் கரூர் தொகுதியில் வாக்கு எண்ணிக்கை மையத்தில் கொரோனா தடுப்பு விதிகளை பின்பற்றும் வகையில் தேவையான ஏற்பாடுகளைச் செய்ய உத்தரவிடக் கோரி, தமிழக போக்குவரத்து துறை அமைச்சரும், கரூர் தொகுதி அதிமுக வேட்பாளருமான விஜயபாஸ்கர், சென்னை உயர் நீதிமன்றத்தில் வழக்கு தொடர்ந்துள்ளார்.  அந்த மனுவில், வேலாயுதம்பாளையத்தில் உள்ள தனியார் கல்லூரியில் வாக்கு எண்ணிக்கை நடக்க உள்ளதாகவும், இரண்டு அறைகளில் மட்டும் வாக்கு எண்ணிக்கை நடக்க உள்ளதாகவும், கொரோனா இரண்டாவது அலை பரவி வரும் நிலையில், 77 வேட்பாளர்களின் முகவர்களையும் வாக்கு எண்ணிக்கை மையத்துக்குள் அனுமதிக்கும் போது, தனி மனித விலகல் பின்பற்ற முடியாத நிலை ஏற்படும் எனத் தெரிவிக்கப்பட்டுள்ளது.    மேலும், வாக்கு எண்ணிக்கையை மூன்று அறைகளில் நடத்த வேண்டும், குறிப்பிட்ட எண்ணிக்கையில் மட்டும் முகவர்களை அனுமதிக்க வேண்டும், மருத்துவ குழுவை பணியமர்த்த வேண்டும், கிருமிநாசினி வைக்க வேண்டும், முக கவசம் அணியாதவர்களை அனுமதிக்க கூடாது எனக் கோரி தேர்தல் ஆணையத்துக்கு மனு அளித்தும் எந்த பதிலும் இல்லை எனக் கூறியிருந்தார்.  இந்த வழக்கு தலைமை நீதிபதி சஞ்சீவ் பானர்ஜி மற்றும் நீதிபதி செந்தில்குமார் ராமமூர்த்தி அடங்கிய அமர்வு விசாரணைக்கு வந்தபோது, தேர்தல் ஆணையம் தரப்பில் ஆஜரான வழக்கறிஞர், 4900 சதுர அடி மற்றும் 3 ஆயிரத்து 400 சதுர அடிகளில் இரண்டு அறைகள் கரூர் தொகுதியில் வாக்கு எண்ணிக்கை க்காக ஒதுக்கப்பட்டுள்ளன. இரண்டு சுயேட்சை வேட்பாளர்கள் தவிர மற்ற சுயேச்சை வேட்பாளர்கள் ஏஜெண்டுகளை அனுப்பப் போவதில்லை என்றும் 9 அரசியல் கட்சிகளில் ஏழு அரசியல் கட்சிகள் தங்கள் ஏஜண்ட்களை அனுப்பும் என்றும் தெரிவித்துள்ளனர் என்றும் குறிப்பிட்டார். மேலும் வாக்கு எண்ணிக்கை காக ஆறு கூடுதல் மேஜைகள் போடப்பட்டு உள்ளதாகவும் அவர் குறிப்பிட்டார்.    இதையடுத்து,&nbsp;தேர்தல் பிரச்சாரத்தின் போது கொரோனா தடுப்பு விதிகளை பின்பற்றாத அரசியல் கட்சிகள் மீது நடவடிக்கை எடுக்காத தேர்தல் ஆணையம் தான், தற்போதைய நிலைக்கு &nbsp;காரணம் எனவும், &nbsp;ஏன் எனவும், &nbsp;தடுப்பு விதிகளை கண்டிப்புடன் பின்பற்ற வேண்டும் என்று உத்தரவிட்டும் அதை நடைமுறைப்படுத்தவில்லை எனவும் தேர்தல் ஆணையத்திற்கு நீதிபதிகள் கண்டனம் தெரிவித்தனர்.  கடந்த சில மாதங்களாகவே பொறுப்பற்ற முறையில் தேர்தல் ஆணையம் செயல்பட்டு வந்ததாகவும், கொரோனா தடுப்பு விதிமுறைகளை முறையாக பின்பற்றாத அரசியல் கட்சிகளுக்கு எதிராக நடவடிக்கை எடுக்காமல் இருந்ததற்காக தேர்தல் ஆணையத்தின் மீது கொலைக் குற்றச்சாட்டு சுமத்த வேண்டும் என்றும் நீதிபதிகள் காட்டமாக &nbsp;தெரிவித்தனர்.    மேலும் பிரச்சாரம் நடந்த போதெல்லாம் வேற்று கிரகத்தில் இருந்தீர்களா? என காட்டமான கேள்விகளையும் தலைமை நீதிபதி அமர்வு எழுப்பியது.&nbsp;இதையடுத்து வாக்கு எண்ணிக்கை மையங்களில் கொரோனா தடுப்பு விதிகளை முறையாக பின்பற்றாவிட்டால் வாக்கு எண்ணிக்கையை நிறுத்தும்படி உத்தரவிட நேரிடும் என தேர்தல் ஆணையத்துக்கு உத்தரவிட்ட நீதிபதிகள், &nbsp;அனைத்து வாக்கு எண்ணிக்கை மையங்களில் கிருமிநாசினி தெளித்தல், தனி மனித விலகலை பின்பற்றுதல், முக கவசம் அணிவதை கட்டாயமாக்கி &nbsp;நடவடிக்கைகளை மேற்கொள்ள வேண்டும் என்று தேர்தல் ஆணையத்திற்கு உத்தரவிட்டனர்.   &nbsp; &nbsp;இது தொடர்பாக சுகாதாரத்துறை செயலாளர் பொது சுகாதார இயக்குனருடன் கலந்தாலோசித்து நடவடிக்கைகளை மேற்கொள்ள வேண்டும் என்று தேர்தல் ஆணையத்துக்கு உத்தரவிட்ட நீதிபதிகள், வழக்கு விசாரணையை 30ஆம் தேதிக்கு தள்ளிவைத்தனர். அன்றையதினம் இதுதொடர்பாக எடுத்த நடவடிக்கைகள் குறித்த அறிக்கையை தாக்கல் செய்ய வேண்டும் என்றும் தேர்தல் ஆணையத்திற்கு நீதிபதிகள் உத்தரவிட்டுள்ளனர்.","link":"https:\/\/tamil.asianetnews.com\/tamilnadu-chennai\/were-you-on-another-planet-during-the-election-campaign-high-court-question-to-the-election-commission-qs5uxz","image":["http:\/\/static.asianetnews.com\/images\/01dac3v4wzqztzqes0rn8cckhq\/Sathya-pradha-Sahu_760x400.jpg"],"pubdate":"Mon, 26 Apr 2021 01:16:48 +0530"},{"title":"வீட்டில் கணவர் இல்லாத நேரத்தில் மனைவிக்கு பாலியல் டார்ச்சர் - அ.ம.மு.க நிர்வாகி கொடூரக் கொலை","text":"<p>திருச்சி அ.ம.மு.க பிரமுகர் கொலை வழக்கில் தேடப்பட்ட முக்கிய குற்றவாளி குளித்தலை நீதிமன்றத்தில் சரணடைந்துள்ளார். பெண் ஒருவருக்கு பாலியல் தொல்லை கொடுத்ததால், கோபமான அந்த பெண்ணின் கணவர், நண்பர்களை சேர்த்துக் கொண்டு, அ.ம.மு.க நிர்வாகியை கொலை செய்தது தெரிய வந்திருக்கிறது.<\/p><figure><img src=\"https:\/\/gumlet.assettype.com\/vikatan\/2021-04\/f82ee9ad-6f9a-4ace-a750-cad28d1984f2\/kulithalai.jpg\" \/><figcaption>குளித்தலை<\/figcaption><\/figure><p>திருச்சி மாவட்டம், நெடுங்கூர் அருகே உள்ள சொக்கலிங்கபுரம் பகுதியில் வசித்து வந்தவர், பாண்டிச்செல்வம் வயது 45. இவர், புதுக்கோட்டை மாவட்டம், ஆலங்குடியைப் பூர்வீகமாகக் கொண்டவர். பாண்டிசெல்வம் சாலை அமைக்க பயன்படுத்தப்படும், தார் சம்பந்தப்பட்ட மூலப்பொருளை மொத்தமாக வாங்கி, ஒப்பந்ததாரர்களுக்கு விற்பனை செய்யும் தொழிலை மேற்கொண்டு வந்துள்ளார். அதோடு, அவர் அம்மா மக்கள் முன்னேற்றக் கழகத்தின், வர்த்தக அணி செயலாளராகவும் இருந்தார்.<\/p><p>கடந்த ஏப்ரல் 14 - ம் தேதி, பாண்டிச்செல்வம் அவரது வீட்டின் பின்புறம் குளியலறையில் ஆணுறுப்பு அறுக்கப்பட்டு நிர்வாண நிலையில் கழுத்தில் குத்தி கொலை செய்யப்பட்டு கிடந்தார். அதைக் கண்டு அதிர்ச்சியடைந்த அவரது உறவினர்கள், சிறுகனூர் காவல் நிலையத்தில் புகார் கொடுத்தனர். இதுகுறித்து, சிறுகனூர் காவல் நிலைய போலீஸார், வழக்குப்பதிவு செய்து விசாரணை மேற்கொண்டனர். <\/p> <p>அவர்களது விசாரணையில், கொலை செய்யப்பட்ட பாண்டிச்செல்வத்தின் வீட்டின் எதிர்புறம் சங்கீதா ( 23) என்ற பெண் வசித்து வந்திருக்கிறார். லாரி ஓட்டுநரான அவரது கணவர் பொன்னம்பலம் (30) பணி நிமித்தமாக வெளியூர் செல்லும்போதெல்லாம், சங்கீதாவும் அவரது தாய் வீடான பெரம்பலூர் மாவட்டம், ஆயக்குடி கிராமத்துகு சென்று வருவதை வாடிக்கையாக கொண்டிருந்திருக்கிறார்.<\/p><p>Also Read: <a href=\"https:\/\/www.vikatan.com\/news\/crime\/serial-actress-complaint-against-her-lover-and-police-inspector-in-chennai\">சென்னை:`காரில் நடந்த கொடுமை; வீடியோ எடுத்து மிரட்டல்!’ -துணை இயக்குநர் மீது சின்னத்திரை நடிகை புகார்<\/a><\/p><p>`தான் வீட்டில் இல்லாதபோது ஏன், ஊருக்குச் செல்கிறாய்' பொன்னம்பலம், தனது மனைவி சங்கீதாவிடம் விசாரித்தபோது தான் விஷயம் தெரிய வந்திருக்கிறது. வீட்டில் பொன்னம்பலம் இல்லாத சமயத்தில் எதிர்வீட்டு அ.ம.மு.க பிரமுகர் பாண்டிச்செல்வம், வீட்டுக்குள் வந்து தனக்கு பாலியல் தொல்லை கொடுத்ததாக கூறி அழுதிருக்கிறார். இதனால், ஆத்திரமடைந்த பொன்னம்பலம், தனது உறவினரான நீலகிரி மாவட்டம், கூடலூர் பகுதியைச் சேர்ந்த பசுவராஜ் ( 30), அவரது தம்பி தர்மேஷ் (27) ஆகிய மூவரும் சேர்ந்து பாண்டிச்செல்வத்தை கொலை செய்ய திட்டமிட்டனர்.<\/p><p>அதன்படி, கடந்த ஏப்ரல் 14 - ம் தேதி வீட்டினுள் சென்று, உறங்கிக்கொண்டிருந்த பாண்டிசெல்வத்தின் மர்ம உறுப்பை அறுத்ததோடு, ஆத்திரத்தில் கழுத்தில் குத்தியும் அவரை கொலை செய்துள்ளனர். போலீஸ் விசாரணையில் இதனை ஒப்புக்கொண்ட பொன்னம்பலம், அவரது உறவினர் பசுவராஜ், சங்கீதா உள்பட மூவரைக் கைது செய்து நீதிமன்றத்தில் ஆஜர்படுத்தினர். தேடப்பட்டு வந்த பசுவராஜின் தம்பி தர்மேஷ் கரூர் மாவட்டம், குளித்தலை குற்றவியல் நீதிமன்ற எண் 1-ல் சரணடைந்தார். இதனையடுத்து, நீதிபதி தர்மேஷை 15 நாள்கள் சிறையில் அடைக்க உத்தரவிட்டார்.<\/p>","link":"https:\/\/www.vikatan.com\/news\/crime\/trichy-man-murdered-by-neghbour-for-sexually-torturing-his-wife","image":["https:\/\/gumlet.assettype.com\/vikatan\/2019-11\/cafceb14-e284-4602-af43-5ad9d69d63a8\/33878_thumb.jpg"],"pubdate":"Mon, 26 Apr 2021 01:00:00 +0000"},{"title":"நைட்ரஜன் சிலிண்டர்களை ஆக்ஸிஜன் சிலிண்டர்களாக மாற்றி இந்தியாவுக்கே விநியோகிக்கும் கேரளா!","text":"<p>நாடு முழுவதும் ஆக்ஸிஜன் தட்டுப்பாட்டால் உயிரிழப்பு என்ற தகவல்கள் வெளியாகி அதிர்ச்சி அளிக்கின்றன. ஆனால், கேரள மாநிலத்தில் ஆக்ஸிஜனுக்கு எந்த தட்டுப்பாடும் இல்லை என கொச்சி பெஸோ (Petroleum And Explosives Safety Organisation) டெபுட்டி சீப் கண்ட்ரோலர் வேணுகோபால் தனியார் தொலைகாட்சி நிறுவனத்துக்கு அளித்த பேட்டியில் தெரிவித்துள்ளார். <\/p><p>பெஸோ டெபுட்டி சீப் கண்ட்ரோலர் வேணுகோபால் கூறுகையில், ``கேரளத்துக்கு தினமும் 85 மெட்ரிக் டன் ஆக்ஸிஜன் அவசியம் உள்ளது. கொரோனா நோயாளிகள் எண்ணிக்கை உயர்ந்தாலும், அதை எதிர்கொள்ளும் நடவடிக்கைகளை 24 மணி நேரமும் மேற்கொண்டுள்ளோம். எந்த லீக்கும் இல்லாமல் முறையாக பராமரிப்பு பணிகளை செய்ய அனைத்து மருத்துவமனைகளுக்கும் அறிவுறுத்தப்பட்டுள்ளது.<\/p><figure><img src=\"https:\/\/gumlet.assettype.com\/vikatan\/2021-04\/116cc084-7691-4337-99a5-46078ecab300\/IMG_20210425_184745.jpg\" \/><figcaption>பெஸோ டெபுட்டி சீப் கண்ட்ரோலர் வேணுகோபால்<\/figcaption><\/figure><p>கேரள மாநிலத்துக்கு தினசரி தேவையான ஆக்ஸிஜனைவிட கூடுதல் அளவு சேமித்து வைக்கப்பட்டுள்ளது. 523.83 மெட்ரிக் டன் மெடிக்கல் ஆக்ஸிஜன் கையிருப்பு உள்ளது. கேரளத்தில் 11 ஏர் சப்பிரஷன் யூனிட்கள் (air suppression unit) உள்ளன. கர்நாடகா மாநிலத்துக்கு தினமும் 25 மெட்ரிக் டன் ஆக்ஸிஜன் விநியோகித்து வருகிறோம். தமிழ்நாட்டுக்கும் ஆக்ஸிஜன் விநியோகம் செய்துவருகிறோம். பிற மாநிலங்களுக்கு ஆக்ஸிஜன் சப்ளை செய்வது தொடரும்.<\/p><p>கடந்த ஆண்டு மார்ச் மாதம் 23-ம் தேதி ஆக்ஸிஜன் ஃபில்லிங் பிளாண்டுகள் மற்றும் உற்பத்தியாளர்களுக்கான ஆலோசனைக் கூட்டம் நடத்தப்பட்டது. அந்த மீட்டிங்கின் பலன்தான் நமக்கு இப்போது கிடைத்துக்கொண்டிருக்கிறது. இப்போது அனைத்து ஃபில்லிங் பிளாண்டுகளும், ஆக்ஸிஜன் தயாரிப்பு நிறுவனங்களும் தினசரி ரிப்போர்ட் அளித்துவருகின்றன. எவ்வளவு உற்பத்தி செய்யப்பட்டது, எவ்வளவு விற்பனை ஆனது, ஸ்டாக் எவ்வளவு உள்ளது என பெஸோ-வுக்கு தினமும் ரிப்போர்ட் அளித்துவருகின்றன.<\/p><figure><img src=\"https:\/\/gumlet.assettype.com\/vikatan\/2021-04\/b84ab16f-7896-4a45-a80e-2270629f4e90\/ox1.jpg\" \/><figcaption>ஆக்ஸிஜன் சிலிண்டர்<\/figcaption><\/figure><p>கொரோனா பரவலை முன்கூட்டியே உணர்ந்து சிலிண்டர் சப்ளையும் அதிகரிக்கப்பட்டுள்ளது. சிலிண்டர் தேவை அதிகரித்ததால் தொழில் நிறுவனங்களுக்கு பயன்படுத்தும் சிலிண்டர்களை மருத்துவ பயன்பாட்டுக்கான சிலிண்டர்களாக மாற்றியுள்ளோம். அதுமட்டுமல்லாது, நைட்ரஜன் சிலிண்டர்களையும் ஆக்ஸிஜன் சிலிண்டர்களாக மாற்றியுள்ளோம். கொரோனா பரவலை கட்டுப்படுத்தும் வரை கேரளத்தின் ஆக்ஸிஜன் தேவையை பூர்த்தி செய்யும் வகையில் ஏற்பாடுகள் நடைபெற்று வருகின்றன\" என்றார். பிற மாநிலங்கள் ஆக்ஸிஜன் தேவையை பூர்த்தி செய்ய திணறும்போது, கேரளம் சிறப்பான முறையில் ஆக்ஸிஜன் விநியோகித்து உதவுவது பாராட்டப்பட்டு வருகிறது.<\/p>","link":"https:\/\/www.vikatan.com\/news\/general-news\/kerala-uses-nitrogen-cylinders-as-oxygen-cylinder","image":["https:\/\/gumlet.assettype.com\/vikatan\/2021-04\/841e65f0-8c32-40dd-b8e2-025986cad33e\/AP21099592376455.jpg"],"pubdate":"Mon, 26 Apr 2021 00:32:00 +0000"},{"title":"தினசரி ஊரடங்கு அறிவிப்பு: நேரம் குறித்த மாநில அரசு!","text":"<img src=\"https:\/\/tamil.samayam.com\/photo\/82262475\/photo-82262475.jpg\" \/><div class=\"section1\"><div class=\"Normal\">நாடு முழுவதும்  இரண்டாவது அலை கோரதாண்டவம் ஆடி வருகிறது. ஆக்ஸிஜன் தட்டுப்பாடு, படுக்கைகள் பற்றாக்குறையால் உயிரிழப்பவர்களின் எண்ணிக்கையும் அதிகமாகிக் கொண்டே வருகிறது. இந்தியாவில் நாள்தோறும் பாதிப்பு எண்ணிக்கை புதிய உச்சம் தொட்டு வருகிறது.\n\nகடந்த 24 மணி நேரத்தில் மட்டும் கொரோனாவால் 3,52,991 பேர் பாதிக்கப்பட்டுள்ளனர். 2,812 பேர் உயிரிழந்துள்ளனர். இதுவரை இந்தியாவில் 1,73,13,163 பேர் கொரோனாவால் பாதிக்கப்பட்டுள்ளனர். 1,95,123 பேர் உயிரிழந்துள்ளனர் என்று தெரிவிக்கப்பட்டுள்ளது.\n\nகொரோனா பரவலை கட்டுப்படுத்த மத்திய, மாநில அரசுகள் பல்வேறு நடவடிக்கைகளை எடுத்து வருகின்றன. அந்த வகையில், கொரோனா தடுப்பு நடவடிக்கையாக தினசரி  விதிக்கப்படும் என்று  மாநில அரசு அறிவித்துள்ளது. அதன்படி, வார நாட்களில் தினமும் மாலை 6 மணி முதல் அதிகாலை 5 மணி வரை ஊரடங்கு அமலில் இருக்கும் எனவும், வார இறுதி நாட்களில் அதாவது வெள்ளிக்கிழமை மாலை 6 மணி முதல் திங்கள் காலை 5 மணி வரை வார இறுதி ஊரடங்கு அமலில் இருக்கும் என்றும் உத்தரவிடப்பட்டுள்ளது.\n\nஇந்த உத்தரவு மறு அறிவிப்பு வரும் வரை தொடரும் என்று பஞ்சாப் மாநில அரசு அறிவித்துள்ளது. கொரோனா பரவல் அதிகரித்து வருவதால் இந்த நடவடிக்கை மேற்கொள்ளப்பட்டுள்ளதாக தெரிவித்துள்ள பஞ்சாப் முதல்வர் அம்ரீந்தர் சிங், தேவையில்லாமல் வீட்டை விட்டு பொதுமக்கள் வெளியே வர வேண்டாம் என்றும் வேண்டுகோள் விடுத்துள்ளார்.\n\n<\/div><\/div>","link":"https:\/\/tamil.samayam.com\/latest-news\/india-news\/daily-curfew-announced-in-punjab\/articleshow\/82262475.cms","image":["https:\/\/tamil.samayam.com\/photo\/82262475\/photo-82262475.jpg"],"pubdate":"Mon 26 Apr 2021, 21:44:09"},{"title":"பஞ்சாப் மாநிலத்தில் தினமும் மாலை 6 மணி முதல் காலை 5 மணி வரை ஊரடங்கு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=673683\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_4_26_2021_87348575.jpg\" style=\"margin: 10px 0 0 10px; padding: 4px;\" \/><\/a><p>டெல்லி: பஞ்சாப் மாநிலத்தில் தினமும் மாலை 6 மணி முதல் காலை 5 மணி வரை ஊரடங்கு அமல்படுத்தப்படுவதாக மாநில முதல்வர் அமரேந்திர சிங் அறிவித்துள்ளார். வார இறுதியில் வெள்ளிக்கிழமை மாலை 6 மணி முதல் திங்கள் கிழமை காலை 5 மணி வரை ஊரடங்கு அமல்படுத்தப்பட்டுள்ளது. <\/p>","link":"http:\/\/www.dinakaran.com\/Latest_Detail.asp?Nid=673683","image":["http:\/\/img.dinakaran.com\/data1\/DNewsimages\/Tamil_News_4_26_2021_87348575.jpg"],"pubdate":"26-4-2021 21:41"}]