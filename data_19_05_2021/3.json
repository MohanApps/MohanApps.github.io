[{"title":"தொற்று தடுக்க கடும் நடவடிக்கை","text":"<p>புதுடெல்லி, மே 18- கொரோனா தடுப்பு குறித்து மாவட்ட அதிகாரிகள் உடன் பிரதமர் நரேந்திர மோடி இன்று காணொலிக் காட்சி மூலம் ஆலோசனை நடத்தினார். கர்நாடக மாநிலத்தில் 17 மாவட்ட அதிகாரிகள் அந்தந்த மாவட்ட தலைமை அலுவலகத்தில் இருந்து காணொலி காட்சி மூலம் இதில் பங்கேற்றனர். பெங்களூரில் மாநகராட்சி ஆணையர் கவுரவ் குப்தா உள்ளிட்ட அதிகாரிகள் பங்கேற்று பேசினர் கௌரவ குப்தா பெங்களூரில் குரானா நிலவரம் குறித்து பிரதமரிடம் எடுத்துக் கூறினார். பெங்களூரில் ஊரடங்கு அமல் படுத்தப்பட்ட பிறகு கொரோனா பரவல் குறைந்து வருவதாகவும் ஊரடங்கு அமல் படுத்தப்பட்ட 10, ஆயிரம் தொற்றுகள் தினசரி பாதிப்பிலிருந்து குறைந்துவிட்டதாகவும் மேலும் தொற்று பரவல் தடுக்க அனைத்து விதமான நடவடிக்கைகள் எடுக்கப்பட்டு இருப்பதாகவும் மருத்துவமனைகளில் சிகிச்சை அளிக்க தேவையான வசதிகள் செய்திருப்பதாகவும் கூறினார் இதேபோல் கொரோனா பாதிப்பு அதிகமுள்ள 9 மாநிலங்களை சேர்ந்த முக்கிய மாவட்ட அதிகாரிகள் பேச வாய்ப்பு அளிக்கப்பட்டது அவர்களும் தங்களின் கருத்துக்களை எடுத்துக் கூறினர். இவைகள் அனைத்தையும் கேட்ட பிறகு பிரதமர் நரேந்திர மோடி கூறும்போது கொரோனா மேலும் பரவுவதை தடுக்க அந்தந்த மாவட்ட அதிகாரிகளுக்கு மிகுந்த கடமை உள்ளது. இதில் அதிகாரிகள் தீவிர கவனம் செலுத்த வேண்டும் உள்ளூர் தனிமைப்படுத்துதல் பகுதிகளை ஏற்படுத்த வேண்டும் பாதிக்கப்பட்டவர்களுக்கு உரிய சிகிச்சை அளிக்க ஏற்பாடு செய்ய வேண்டும் மருத்துவமனைகளில் ஆக்சிஜன் பற்றாக் குறை இருப்பதை தவிர்க்க வேண்டும் இதற்கான அனைத்து நடவடிக்கைகளையும் எடுக்க வேண்டும். மேலும் சமூக இடைவெளி கடைப்பிடித்தல் கட்டாய முக கவசம் அணிதல் போன்ற வைகளை அதிகாரிகள் கண்காணிக்க வேண்டும் தடுப்பூசி அனைவரும் போட நடவடிக்கை எடுக்க வேண்டும் என்பது உள்ளிட்ட பல்வேறு உத்தரவுகளை பிரதமர் பிறப்பித்தார்.<br \/>நாடு முழுவதும் கொரோனா தொற்று தடுப்பு பணியில் உள்ள மாவட்ட அதிகாரிகள் உடன் பிரதமர் நரேந்திர மோடி இன்று காணொலிக் காட்சி மூலம் ஆலோசனை நடத்தினார். அந்தந்த மாவட்டங்களில் உள்ள தொற்று நிலவரம் தடுப்பு பணிகள் குறித்து கேட்டறிந்தார். பிரதமரின் இந்த ஆலோசனை கூட்டத்தில் கர்நாடக மாநிலத்தில் 17 மாவட்ட அதிகாரிகள் பங்கேற்றனர். பெங்களூரில் மாநகராட்சி கமிஷனர் மற்றும் அதிகாரிகள் பங்கேற்று பேசினார் முதல்வர் எடியூரப்பாவும் கலந்துகொண்டு பிரதமருடன் ஆலோசனை நடத்தினார்<br \/>தமிழ்நாடு உள்பட 9 மாநிலங்களில் கொரோனா தடுப்பு பணியில் ஈடுபட்டுள்ள அதிகாரிகளுடன் பிரதமர் மோடி காணொலி மூலம் ஆலோசனையில் நடத்தினார். காணொலி வாயிலாக நடைபெறும் இந்த ஆலோசனை கூட்டத்தில் முதல்-அமைச்சர் ஸ்டாலினுடன், தமிழக தலைமைச் செயலாளர் இறையன்பு, சுகாதாரத் துறை செயலாள ராதாகிருஷ்ணன், சென்னை மாநகராட்சி ஆணைய ககன்தீப் சிங் பேடி உள்ளிட்டோர் பங்கேற்றனர். மேலும், தமிழ்கத்தில் கொரோனா பாதிப்பு அதிகமுள்ள மாவட்டங்களின் கலெக்டர்களும் பிரதமர் உடனான ஆலோசனையில் கலந்துகொண்டனர்.<br \/>நேற்று நாட்டின் பல்வேறு பகுதிகளை சேர்ந்த டாக்டர்களுடன் ஆலோசனை மேற்கொண்ட நிலையில் இன்று மாநில பிரதிநிதிகளுடன் பிரதமர் ஆலோசனை மேற்கொண்டுள்ளார். மாவட்டங்களில் கொரோனா இரண்டாம் அலை பரவல் அதிகரித்து வரும் நிலையில், அதனைக் கட்டுப்படுத்த மேற்கொள்ள வேண்டிய நடவடிக்கைகள் தொடர்பாக கூட்டத்தில் ஆலோசிக்கப்படுகிறது.<\/p>\n<p>The post <a href=\"https:\/\/dinasudar.com\/%e0%ae%a4%e0%af%8a%e0%ae%b1%e0%af%8d%e0%ae%b1%e0%af%81-%e0%ae%a4%e0%ae%9f%e0%af%81%e0%ae%95%e0%af%8d%e0%ae%95-%e0%ae%95%e0%ae%9f%e0%af%81%e0%ae%ae%e0%af%8d-%e0%ae%a8%e0%ae%9f%e0%ae%b5%e0%ae%9f\/\" rel=\"nofollow\">தொற்று தடுக்க கடும் நடவடிக்கை<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%a4%e0%af%8a%e0%ae%b1%e0%af%8d%e0%ae%b1%e0%af%81-%e0%ae%a4%e0%ae%9f%e0%af%81%e0%ae%95%e0%af%8d%e0%ae%95-%e0%ae%95%e0%ae%9f%e0%af%81%e0%ae%ae%e0%af%8d-%e0%ae%a8%e0%ae%9f%e0%ae%b5%e0%ae%9f\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Tue, 18 May 2021 08:22:52 +0000"},{"title":"புயலில் சிக்கிய 146 பேரை மீட்ட இந்திய கடற்படை","text":"<p>புதுடெல்லி, மே 18- கடந்த இரண்டு நாட்களாக இந்திய மேற்கு கடலோரப்பகுதிகளில் பாதிப்புகளை ஏற்படுத்திவந்த நிலையில் மும்பை அருகில் அரபிக் கடலில் புயலில் சிக்கி கொண்டிருந்த ஒரு கப்பலில் இருந்து இதுவரை 146 பேரை இந்திய கடற்படையினர் மீட்டுள்ளனர். இந்த கப்பலில் மொத்தம் 273 பேர் இருந்ததாக தெரியவந்துள்ளது. மற்றவர்களை மீட்கும் பணி துரித கதியில் நடந்து வருகிறது. இந்த கப்பல் இன்று அதிகாலையில் கடலில் மூழ்க தொடங்கியது. ஸீ கிங்க் என்ற கடற்படைக்கு சொந்தமான ஹெலிகாப்டர் மூன்று பேரை காப்பற்றியுள்ளது. கடுமையான வானிலை நிலையிலும் தொடர்ந்து மீட்பு பணியில் ஈடுபட்டுள்ள கடற்படையினரால் கப்பலில் சிக்கியுள்ள மற்றவர்கள் நிலைமை பற்றி எதுவும் கூற முடிய வில்லை. இந்த நிலையில் ஐ என் எஸ் கொச்சி மற்றும் ஐ என் எஸ் கோல்கட்டா ஆகிய இரண்டு பிரிவினர் கப்பலில் உள்ளவர்களை தேடும் மற்றும் மீட்கும் பணியில் ஈடுபட்டுள்ளனர். இந்த தௌக்டே புயல் குஜராத்தில் கரை கடந்துள்ளது என்பதும் குறிப்பிடத்தக்கது.<\/p>\n<p>The post <a href=\"https:\/\/dinasudar.com\/%e0%ae%aa%e0%af%81%e0%ae%af%e0%ae%b2%e0%ae%bf%e0%ae%b2%e0%af%8d-%e0%ae%9a%e0%ae%bf%e0%ae%95%e0%af%8d%e0%ae%95%e0%ae%bf%e0%ae%af-146-%e0%ae%aa%e0%af%87%e0%ae%b0%e0%af%88-%e0%ae%ae%e0%af%80%e0%ae%9f\/\" rel=\"nofollow\">புயலில் சிக்கிய 146 பேரை மீட்ட இந்திய கடற்படை<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%aa%e0%af%81%e0%ae%af%e0%ae%b2%e0%ae%bf%e0%ae%b2%e0%af%8d-%e0%ae%9a%e0%ae%bf%e0%ae%95%e0%af%8d%e0%ae%95%e0%ae%bf%e0%ae%af-146-%e0%ae%aa%e0%af%87%e0%ae%b0%e0%af%88-%e0%ae%ae%e0%af%80%e0%ae%9f\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Tue, 18 May 2021 08:21:16 +0000"},{"title":"நீடிக்கும் பெருங்குழப்பம்... இ-பதிவில் திருமணம் பிரிவு மீண்டும் நீக்கம்...!","text":"தமிழகத்தில் கொரோனா தொற்று அதிகரித்து வருவதால் மே 24ம் தேதி வரை முழு ஊரடங்கு பிறப்பிக்கப்பட்டுள்ளது. அத்துடன் முழு ஊரடங்கு குறித்த கட்டுப்பாடுகளும் கடுமையாக்கப்பட்டுள்ளன. அதன் ஒரு &nbsp;பகுதியாக மாவட்டத்துக்குள், மாவட்டங்களுக்கு இடையே பயணிக்க கூட இ-பதிவு முறை கட்டாயம் என தமிழக அரசு அறிவித்துள்ளது. இந்த நடைமுறை நேற்று முதல் இ-பதிவு முறை கட்டாயமாக்கப்பட்டுள்ளது.&nbsp;    இந்நிலையில் இ-பதிவு இணையதள பக்கத்தில் இருந்து திருமணத்திற்கான அனுமதி மட்டும் நீக்கப்பட்டது. மருத்துவம், இறப்பு, திருமணத்திற்கு செல்ல அனுமதி அளிக்கப்பட்டிருந்த நிலையில், தற்போது திருமணத்திற்கான அனுமதி மட்டும் இ-பதிவு இணையதள பக்கத்தில் இருந்து நீக்கப்பட்டுள்ளது பெரும் சர்ச்சையை உருவாக்கியது.&nbsp;    திருமணத்திற்காக நிறைய பேர் விண்ணப்பிப்பதாகவும், அதிகம் பேர் வெளியில் வரக்கூடிய சூழல் இருப்பதால் அந்த பிரிவு நீக்கப்பட்டுள்ளதாகவும் அதிகாரிகள் விளக்கமளித்தனர். மேலும் திருமண என்ற பிரிவை பலரும் தவறாக பயன்படுத்தி இ-பதிவு செய்வதாகவும் குற்றச்சாட்டப்பட்டது.&nbsp;    இருப்பினும் பொது பொதுமக்கள் தரப்பிலிருந்து தொடர் கோரிக்கை வைக்கப்பட்டதை அடுத்து இன்று காலை திருமணம் என்ற பிரிவு மீண்டும் சேர்க்கப்பட்டது. ஆனால் ஏராளமானோர் உடனடியாக விண்ணப்பித்ததால் அந்த பிரிவு சில மணி நேரங்களிலேயே மீண்டும் நீக்கப்பட்டது. இதனால் பொதுமக்கள் மத்தியில் பெருங்குழப்பம் நீடித்து வருகிறது.&nbsp; &nbsp;","link":"https:\/\/tamil.asianetnews.com\/tamilnadu-chennai\/again-marriage-category-removed-from-e-registration-qtb4gl","image":["https:\/\/static.asianetnews.com\/images\/01f5zy8r86g1d3v6nv64a0243n\/screenshot8468-1621194527-jpg_760x400.jpg"],"pubdate":"Tue, 18 May 2021 08:03:57 +0530"},{"title":"கமல்ஹாசனின் 'விக்ரம்' படத்தில் இணைந்த பிரபல நடிகர்..! வெளியான லேட்டஸ்ட் தகவல்..!","text":"'மாஸ்டர்' படத்தை தொடர்ந்து, நடிகர் கமல்ஹாசனை வைத்து அதிரடி ஆக்ஷன் மற்றும் அரசியல் சம்பந்தமான கதை களத்தை எடுக்க தயாராகியுள்ள லோகேஷ் கனகராஜ் படத்தில், இணைந்துள்ள புதிய நடிகர் பற்றிய தகவல் தற்போது வெளியாகியுள்ளது.  கமல்ஹாசன் மற்றும் லோகேஷ் கனகராஜ் இணையும் இந்த திரைப்படத்தின் மீதான எதிர்பார்ப்பு ரசிகர்கள் மத்தியில் மிகுதியாகவே உள்ளது. இதற்க்கு முக்கிய காரணம், கமல்ஹாசனின் பிறந்தநாளை முன்னிட்டு, வெறித்தனமாக வெளியான டீசர் என்றும் கூறலாம். அரசியலில் பிசியாக இருந்த கமல்ஹாசன், தன்னுடைய கட்சி... சட்டமன்ற தேர்தலில் ஒரு இடத்தில் கூட வெற்றி பெறாததால், அரசியல் வேலைகளை, கவனித்து கொண்டே... திரைப்படத்திலும் தன்னுடைய கவனத்தை செலுத்த தயாராகியுள்ளார்.    எனவே கொரோனா இரண்டாவது அலை, தணிந்த பின் லோகேஷ் கனகராஜ் இயக்கத்தில் நடிக்க உள்ள ‘விக்ரம்’ படத்தில் நடிப்பார் என எதிர்பார்க்கப்படுகிறது. மேலும் இடைப்பட்ட இந்த நேரத்தில், லோகேஷ் கனகராஜ் எழுதிய கதையிலும் சில மாற்றங்களை செய்ய கூறியுள்ளதாக தகவல்கள் வெளியானது. இதை தொடர்ந்து, 'விக்ரம்' படத்தில், நடிக்க உள்ள முக்கிய நடிகர் பற்றி விவரம் வெளியாகியுள்ளது.&nbsp;    ஏற்கனவே இந்த படத்தில் மலையாள நடிகரான பகத் பாசில் நடிக்க உள்ளதாக தகவல் வெளியான நிலையில், அவரை தொடர்ந்து மற்றொரு &nbsp;மலையாள நடிகரான ஆண்டனி வர்கீஸ் இணைந்து இருப்பதாகவும் இவருக்கு ஒரு முக்கிய கேரக்டர் இந்த படத்தில் கொடுக்கப்பட்டுள்ளதாகவும் கூறப்படுகிறது. ஏற்கனவே ஆண்டனி வர்கீஸ் முக்கிய கதாபாத்திரத்தில் நடிக்க இருந்த நிலையில் , அப்போது அவர் மலையாள படங்களில் படு பிசியாக இருந்ததால் இந்த வாய்ப்பு கை நழுவியது. மாஸ்டரில் விட்டாலும், 'விக்ரமை' மிஸ் செய்யவில்லை. இதுற்குறித்த அதிகார அறிவிப்புகள் விரைவில் வெளியாகும் என எதிர்பார்க்கப்படுகிறது.","link":"https:\/\/tamil.asianetnews.com\/cinema\/famous-actor-join-in-kamalhassan-vikram-movie-qtb4f4","image":["https:\/\/static.asianetnews.com\/images\/01eph9pf028xymhq993yzt5dqa\/befunky-collage--5--jpg_760x400.jpg"],"pubdate":"Tue, 18 May 2021 08:03:05 +0530"},{"title":"கொரோனாவால் உயிரிழந்த நிதிஷ் வீரா உடலை பார்த்து கதறி அழுத குடும்பத்தினர்... கண்கலங்க வைக்கும் வீடியோ...!","text":"கொரோனா 2வது அலைக்கு கே.வி.ஆனந்த், தாமிரா, பாண்டு, மாறன் என அடுத்தடுத்து திறமையான கலைஞர்களை திரையுலகம் பறிகொடுத்து வருகிறது. அந்த வரிசையில் நேற்று தமிழ் சினிமா மற்றொரு திறமையான நடிகரை இழந்தது. புதுப்பேட்டை, வெண்ணிலா கபடிக்குழு, கபாலி, காலா, அசுரன் மற்றும் கடைசியாக விஜய் சேதுபதியுடன் லாபம் போன்ற திரைப்படங்களில் முக்கிய பாத்திரங்களில் நடித்த நிதிஷ் வீரா நேற்று கொரோனா தொற்றால் காலமானார்.&nbsp;    கடந்த சில நாட்களாக கொரோனா தொற்று உறுதியாகி சிகிச்சை பெற்றுவந்த இவர், நேற்று அதிகாலை சிகிச்சை பலனின்றி உயிரிழந்தார்.&nbsp;மதுரை கோசாகுளம் பகுதியைச் சேர்ந்தவர் நிதிஷ் வீரா, சென்னையில் தங்கி சினிமாவில் நடித்து வந்தார்.&nbsp;இந்நிலையில் கொரானாவால் சிகிச்சை பலனின்றி உயிரிழந்த நிதிஷ் வீரா உடலை அவரது குடும்பத்தினர் மதுரையில் உள்ள அவரது சொந்த ஊரில் அடக்கம் செய்ய வேண்டும் என்று கேட்டுக் கொண்டதற்கிணங்க அமரர் ஊர்தி வாகனத்தில் அவரது உடல் சென்னையில் இருந்து மதுரை கோசாகுளம் பகுதியில் உள்ள அவரது சொந்த வீட்டிற்கு கொண்டு வரப்பட்டு, அங்கு உறவினர்கள் மற்றும் குடும்பத்தினரின் அஞ்சலிக்காக வைக்கப்பட்டது.&nbsp;    நடிகர் நிதிஷ் வீராவிற்கு நந்தினி &nbsp;என்ற மனைவியும், 6 வயதில் ஒரு பெண் குழந்தையும், 3 வயதில் ஒரு பெண் குழந்தையும் உள்ளனர். சொந்த ஊருக்கு அஞ்சலிக்காக வைக்கப்பட்ட உடலைப் பார்த்து மகள்கள் மற்றும் மனைவி அவரது உடலை பார்த்து கதறி அழுதது பார்ப்போரை கதி கலங்க செய்தது. பிறகு அருகிலுள்ள பட்டிமேடு மயானத்தில் அவரது உடல் தகனம் செய்யப்பட்டது.&nbsp;இதோ அந்த வீடியோ...&nbsp;  \"","link":"https:\/\/tamil.asianetnews.com\/cinema\/actor-nitish-veera-family-cries-after-seeing-his-body-emotional-video-qtb3kr","image":["https:\/\/static.asianetnews.com\/images\/01f5zx4s13ydn40s3hzrn8k8p6\/th-5-jpg_760x400.jpg"],"pubdate":"Tue, 18 May 2021 07:44:51 +0530"},{"title":"'கர்ணன்' படத்தை பார்த்து விட்டு தாறுமாறாக புகழ்ந்து தள்ளிய பாலிவுட் பட இயக்குனர்..!","text":"இயக்குனர் மாரி செல்வராஜ் இயக்கத்தில் தனுஷ் நடிப்பில் வெளியான, 'கர்ணன்' திரைப்படம் திரைப்படத்தை பார்த்த பாலிவுட் பட இயக்குனர், படத்தையும், அதில் நடித்த தனுஷ், இயக்குனர் மாரி செல்வராஜ் ஆகியோரை தாறுமாறாக புகழ்ந்து தள்ளியுள்ளார்.&nbsp;  தனுஷ் நடிப்பில் வெளியான கர்ணன் திரைப்படம் \"கொடியன்குளம்\" என்கிற கிராமத்தில் நடந்த வன்முறைச் சம்பவத்தை அடிப்படையாகக் கொண்டு எடுக்கப்பட்டுள்ளது. &nbsp;கடந்த 1997 ஆம் ஆண்டு நடைபெற்ற உண்மை சம்பவத்தை மையமாக வைத்து எடுக்கப்பட்ட இந்த படத்திற்கு ரசிகர்கள் மத்தியில் நல்ல வரவேற்பு கிடைத்தது. மேலும் 'அசுரன்' படத்தை தொடர்ந்து, இந்த படத்திலும் தன்னுடைய வெறித்தனமான நடிப்பை தனுஷ் வெளிப்படுத்தி இருந்தார் தனுஷ்.    அதே போல்.. ஒவ்வொரு கதாபாத்திரமும், கர்ணன் வெற்றியின் மகுடத்திற்கு நவரத்தினங்கள் பொருந்தியது போல் பொருத்தமாக இருந்ததாக விமர்சகர்கள் தெரிவித்திருந்தனர். முதல் படத்திலேயே சூப்பர் ஹிட் கொடுத்துள்ளதால், இந்த படத்தின் நாயகி ரஜிஷா விஜயனுக்கு தொடர்ந்து தமிழில் சூர்யா உள்ளிட்ட முன்னணி நடிகர்களுக்கு ஜோடி போடும் வாய்ப்பை கை பற்றியுள்ளார்.    இந்த படம் கொரோனா இரண்டாவது அலை தலை தூக்கியபோது, 50 சதவீத பார்வையாளர்களுக்கு அனுமதி கொடுத்த போது வந்தாலும், வசூலில் கெத்து காட்டியது. மே 14 ஆம் தேதி, 'கர்ணன்' படம் ஓடிடியில் வெளியாகியுள்ளதால், திரையரங்கில் சென்று பார்க்க முடியாத பலர் ஓடிடியில் பார்த்து விட்டு, அவ்வப்போது தங்களுடைய கருத்துக்களையும், வாழ்த்துக்களையும் படக்குழுவினருக்கு தெரிவித்து வருகிறார்கள்.    அந்த வகையில், தற்போது பிரபல பாலிவுட் பட இயக்குனர் ஆனந்த் எல் ராய், கர்ணன் படத்தை பார்த்து விட்டு தாறுமாறாக படக்குழுவை புகழ்ந்து தள்ளியுள்ளார். இது குறித்து அவர் கூறியுள்ளதாவது, \"OUTSTANDING &amp; BRILLIANT இதை விட இந்த படத்தை எப்படி விவரிப்பது. உங்களுடைய எண்ணங்களை மிக அற்புதமாக திரையில் கொண்டு வந்திருந்தீர்கள். தனுஷ் நான் உங்களை ஒரு நடிகர் என்று மட்டுமே நினைத்தேன். நீங்கள் ஒரு மாயாஜாலம் செய்பவர் என வாழ்த்துக்களை படக்குழுவினருக்கு தெரிவித்துள்ளார்.   &nbsp;OUTSTANDING &amp; BRILLIANT...This is how you can describe this experience called #Karnan @mari_selvaraj What a storyteller 🙏 The way you painted ur thoughts on the celluloid. Take a bow!! @dhanushkraja You are a magician mere bhai ..u should have told me.I thought u r an actor.🧡 pic.twitter.com\/f1sfRkfNbZ&mdash; Aanand L Rai (@aanandlrai) May 17, 2021","link":"https:\/\/tamil.asianetnews.com\/cinema\/bollywood-director-wish-the-karnan-movie-director-and-actor-dhanush-qtb3h0","image":["https:\/\/static.asianetnews.com\/images\/01f338jf4b8vt5rrp88t5v1nsr\/dhanushbabusreejit-png_760x400.jpg"],"pubdate":"Tue, 18 May 2021 07:42:36 +0530"},{"title":"தலைநகரில் சுற்றித் திரியும் மக்கள்..  6,67,000 ரூபாய் அபராதம் வசூல்.. அதிரடி காட்டும் போலீஸ்..!","text":"சென்னை பெருநகரில் கொரோனா ஊரடங்கு தடையை மீறியது தொடர்பாக 1,521 வழக்குகள் பதிவு செய்யப்பட்டு, அத்தியாவசிய தேவையின்றி வெளியில் சுற்றியது தொடர்பாக 2,836 வாகனங்கள் பறிமுதல் செய்யப்பட்டுள்ளது.  கொரோனா வைரஸ் தொற்று நோய் பரவுதலை தடுக்கும் பொருட்டு, தமிழக அரசால் 10.5.2021 முதல் 24.5.2021 வரையில் முழு ஊரடங்கு உத்தரவு பிறப்பிக்கப்பட்டு நடைமுறையில் உள்ளது. அதன்பேரில், சென்னை பெருநகர காவல் ஆணையாளர் சங்கர் ஜிவால் உத்தரவின்பேரில், சென்னை பெருநகரில் சோதனைச்சாவடிகள் அமைத்து, சரக காவல் குழுவினர்கள் மூலம் தடையை மீறி அத்தியாவசியமின்றி வாகனங்களில் சுற்றுபவர்கள், ஒன்று கூடுபவர்கள், முகக்கவசம் அணியாமல் செல்பவர்கள், சமூக இடைவெளி கடைபிடிக்காதவர்கள் மற்றும் தமிழக அரசின் கொரோனா வழிகாட்டுதல் நெறிமுறைகளை கடைபிடிக்காதவர்களை கண்காணித்து உரிய சட்டநடவடிக்கைகள் மேற்கொள்ளப்பட்டு வருகிறது.    கூடுதல் ஆணையாளர்கள் (வடக்கு, தெற்கு, போக்குவரத்து) அறிவுரையின்பேரில், இணை ஆணையாளர்கள், துணை ஆணையாளர்கள் மேற்பார்வையில், சட்டம் ஒழுங்கு காவல் சார்பில் 200 இடங்களிலும், போக்குவரத்து காவல் சார்பில் 118 இடங்களிலும், காவல் அதிகாரிகள் மற்றும் ஆளிநர்கள் அடங்கிய காவல் குழுவினர் மூலம் வாகனத் தணிக்கை, சுற்று ரோந்து மூலம் தீவிரமாக கண்காணித்து கொரோனா தடுப்பு ஊரடங்கு விதிமுறைகளை மீறுபவர்கள் மீது நடவடிக்கைகள் எடுக்கப்படுகிறது.  அதன்பேரில், சென்னை பெருநகரில் நேற்று (17.05.2021) சென்னை பெருநகர காவல் குழுவினர் மேற்கொண்ட தணிக்கை மற்றும் சோதனையில், போக்குவரத்து காவல் குழுவினரால் கொரோனா ஊரடங்கு தடையை மீறி அத்தியாவசிய தேவையின்றி வாகனங்களில் சென்றது தொடர்பாக 1,334 வழக்குகள் பதிவு செய்யப்பட்டுள்ளது. இதில் தொடர்புடைய 235 இருசக்கர வாகனங்கள், 9 ஆட்டோக்கள், 2 இலகுரக வாகனங்கள் உட்பட மொத்தம் 246 வாகனங்கள் பறிமுதல் செய்யப்பட்டு, அபராதம் மொத்தம் பணம் ரூ.6,67,000 விதிக்கப்பட்டுள்ளது.    மேலும், சட்டம் ஒழுங்கு காவல் குழுவினர் மேற்கொண்ட வாகனத் தணிக்கை மற்றும் ரோந்து கண்காணிப்பு சோதனையில், சென்னை பெருநகரில் கொரோனா ஊரடங்கு தடையை மீறியது தொடர்பாக 1,521 வழக்குகள் பதிவு செய்யப்பட்டு, அத்தியாவசிய தேவையின்றி வெளியில் சுற்றியது தொடர்பாக 2,836 வாகனங்கள் பறிமுதல் செய்யப்பட்டுள்ளது. மேலும், முகக்கவசம் அணியாமல் சென்றது வழக்குகளும், சமூக இடைவெளி கடைபிடிக்காதது தொடர்பாக 3,619 தொடர்பாக 392 வழக்குகளும், அரசு அறிவித்த வழிகாட்டுதலை மீறி செயல்பட்ட 49 கடைகள் மூடப்பட்டு, ரூ.8,59,200 &nbsp;அபராதம் வசூலிக்கப்பட்டுள்ளது.","link":"https:\/\/tamil.asianetnews.com\/tamilnadu-chennai\/violate-the-corona-prevention-6-67-000-fines-collected-chennai-police-action-qtb3fw","image":["https:\/\/static.asianetnews.com\/images\/01e4dn49jahaw2bpfakgj24dfr\/chennai-police-2_760x400.gif"],"pubdate":"Tue, 18 May 2021 07:41:57 +0530"},{"title":"தேவைப்பட்டால் துணை ராணுவத்தை கூட கூப்பிடுங்க... முதல்வருக்கு ராமதாஸ் வைத்த கோரிக்கை...!","text":"கொரோனா தொற்றைக் கட்டுப்படுத்த தமிழகம் முழுவதும் மே 24ம் தேதி வரை ஊரடங்கு உத்தரவு பிறப்பிக்கப்பட்டுள்ளது. இந்நிலையில் ஊரடங்கைக் கடுமைப்படுத்துவதற்காகவும், சாலைகளில் வாகனப் போக்குவரத்தைத் தடுப்பதற்காகவும் தமிழக சிறப்புக் காவல்படை, ஆயுதப்படை, ஊர்க்காவல் படை ஆகியவற்றைச் சாலைகளில் நிறுத்த வேண்டும். தேவைப்பட்டால் மத்திய துணை ராணுவப் படைகளையும் தமிழகத்திற்கு அழைக்க வேண்டும் என ராமதாஸ் வலியுறுத்தியுள்ளார்.  இதுகுறித்து பட்டாளி மக்கள் கட்சி நிறுவனர் ராமதாஸ் வெளியிட்டுள்ள அறிக்கையில், ‘தமிழ்நாட்டில் கொரோனாவால் பாதிக்கப்படுவோரின் எண்ணிக்கை ஓரளவு குறைந்தாலும், உயிரிழப்பு நாளுக்கு நாள் அதிகரித்து வரும் நிலையில் அதுகுறித்த எந்தக் கவலையும், பொறுப்பும் இல்லாமல் சாலைகளில் வாகனங்களில் வலம் வருவோரின் எண்ணிக்கை மீண்டும் அதிகரித்திருப்பது மிகவும் அச்சமளிக்கிறது. ஒரு சில நகரங்களைத் தவிர மற்ற நகரங்களில் ஊரடங்கு கட்டுப்பாடுகளை மீறி ஊர் சுற்றுவோரைக் கட்டுப்படுத்த அரசும் காவல்துறையும் நடவடிக்கை எடுக்காதது கண்டிக்கத்தக்கது. தமிழ்நாட்டில் கரோனா பரவலைக் கட்டுப்படுத்துவதற்காக கடந்த 10ஆம் தேதி முதல் முழு ஊரடங்கு நடைமுறைப்படுத்தப்பட்டுள்ளது.    ஆனால், அதற்கான எந்த அறிகுறியும் இல்லாமல் சென்னை தொடங்கி கன்னியாகுமரி வரை அனைத்து ஊர்களிலும் பொதுமக்கள் கட்டுப்பாடின்றி வலம் வந்ததைத் தொடர்ந்து சுட்டிக்காட்டியதுடன், ஊரடங்கைக் கடுமையாகச் செயல்படுத்த வேண்டும் என்று வலியுறுத்தினேன்.&nbsp;அதைத் தொடர்ந்து கடந்த 13ஆம் தேதி நடைபெற்ற சட்டப்பேரவை அனைத்துக் கட்சிக் கூட்டத்தில் எடுக்கப்பட்ட முடிவின்படி 14ஆம் தேதி முதல் ஊரடங்கு தீவிரமாக்கப்பட்டது. அதன் காரணமாக கடந்த 3 நாட்கள் மட்டும் சாலைகளில் வாகனப் போக்குவரத்து கட்டுப்படுத்தப்பட்டிருந்த நிலையில், இன்று முதல் மீண்டும் அனைத்துச் சாலைகளிலும் மக்கள் கட்டுப்பாடின்றி வலம் வரத் தொடங்கிவிட்டனர். இது ஆபத்தானது.  சென்னை அண்ணா சாலையில் இன்று போக்குவரத்து நெரிசல் ஏற்படும் அளவுக்கு வாகனங்கள் குவிந்தன. காவல்துறையினர் ஆங்காங்கே தடுப்புகளை அமைத்து, வாகனத் தணிக்கை மேற்கொண்டு, தேவையானவர்களை மட்டும் தொடர்ந்து பயணம் செய்ய அனுமதித்தனர். ஆனால், அதையும் கடந்து சென்னையின் பெரும்பான்மையான சாலைகளில் அதிக அளவில் வாகன நடமாட்டத்தைக் காண முடிந்தது.    சென்னையிலாவது தேவையின்றி சுற்றித் திரியும் வாகனங்களைத் தடுத்து நிறுத்தவும், கட்டுப்படுத்தவும் காவல்துறையினர் நடவடிக்கை எடுத்தனர். ஆனால், தமிழகத்தின் மற்ற நகரங்களில் அத்தகைய தடுப்பு நடவடிக்கைகளும் மேற்கொள்ளப்படவில்லை. குறிப்பாக கடலூர், திருப்பூர், திருச்சி உள்ளிட்ட நகரங்களில் திருவிழா போன்று சாலைகளில் இருசக்கர வாகனங்களிலும், கார்களிலும் வலம் வருகின்றனர். அவர்களைக் கட்டுப்படுத்துவதற்கு எந்த நடவடிக்கையும் மேற்கொள்ளப்படவில்லை. இதே நிலை இன்னும் சில நாட்கள் நீடித்தால் தமிழகத்தின் சாலைகளே கரோனா தொற்று மையங்களாக மாறிவிடக்கூடும். இதை மக்கள்தான் உணரவில்லை என்றால், அரசும், காவல்துறையும் கூட உணராதது அதிர்ச்சியளிக்கிறது.  இந்தியாவிலேயே தினசரி கொரோனா பாதிப்புகள் அதிகமாகப் பதிவாகும் மாநிலங்களில் தமிழ்நாடு முதலிடத்தைப் பிடித்துள்ளது. இது நமக்குப் பெருமையளிக்கும் விஷயமல்ல. கவலையளிக்கும் விஷயமாகும். தினசரி கரோனா தொற்று 60 ஆயிரத்திற்கு மேல் பதிவான மராட்டியம், 50 ஆயிரத்துக்கும் மேல் பதிவான கர்நாடகம், 40 ஆயிரத்திற்கும் மேல் பதிவான கேரளம், கட்டுப்பாடின்றி கரோனா பரவல் இருந்த உத்தரப் பிரதேசம் உள்ளிட்ட மாநிலங்களில் நிலைமை கட்டுக்குள் கொண்டுவரப்பட்டு விட்டது.    மராட்டியம், கர்நாடகம், கேரளம் ஆகிய மாநிலங்களில் தினசரி கொரோனா தொற்று 30 ஆயிரத்திற்கும் கீழ் கொண்டு வரப்பட்டிருக்கிறது. அதற்குக் காரணம் அந்த மாநிலங்களில் ஊரடங்கு கடுமையாக நடைமுறைப்படுத்தப்படுவதுதான். இந்தியாவிலேயே தினசரி தொற்று 30 ஆயிரத்திற்கும் அதிகமாக 33,000 என்ற அளவைக் கடந்திருப்பது தமிழ்நாட்டில் மட்டும்தான். இதற்குக் காரணம் தமிழகத்தில் ஊரடங்கு கட்டுப்பாடுகள் அரசாலும், மக்களாலும் மதிக்கப்படாமல் காற்றில் பறக்கவிடப்படுவதுதான்.  கொரோனா ஆபத்து நாளுக்கு நாள் அதிகரித்து வருகிறது. தமிழ்நாட்டில் கொரோனாவால் உயிரிழந்ததாக அதிகாரபூர்வமாக அறிவிக்கப்படுபவர்களின் எண்ணிக்கை 335-ஐத் தாண்டிவிட்டது. கணக்கில் வராத உயிழப்புகள் ஆயிரத்திற்கும் அதிகமாக இருக்கும். நமக்கு நெருக்கமானவர்கள், நம்மை நேசிப்பவர்கள், நம்மால் நேசிக்கப்படுபவர்கள், குடும்ப உறவுகள், நண்பர்கள், அண்டை வீட்டார் எனப் பலரும் நினைத்துப் பார்க்க முடியாத அளவுக்கு கொரோனாவுக்கு பலியாகி வருகின்றனர்.    இவ்வளவுக்குப் பிறகும் மக்கள் அச்சமின்றியும், பொறுப்பின்றியும் சாலைகளில் வலம் வருகிறார்கள் என்றால் அவர்களை என்ன சொல்வது? தமிழக அரசுக்கு மீண்டும் மீண்டும் நான் சொல்வது என்னவென்றால் மக்களைக் காக்க வேண்டிய பெரும் கடமை அரசுக்கு உள்ளது. அதற்கு சில கடுமையான நடவடிக்கைகளை எடுத்துதான் ஆக வேண்டும். அவ்வாறு செய்வதால் எத்தகைய விமர்சனங்கள் எழுந்தாலும் கவலைப்படத் தேவையில்லை. வீண் விமர்சனங்களை விட விலைமதிப்பற்ற மக்களின் உயிர்கள் மிகவும் முக்கியமானவை. ஊரடங்கு என்றால் எவரும் வெளியில் வரக்கூடாது. சாலைகளில் அவசர ஊர்தி தவிர மற்ற வாகனங்கள் வலம் வரக் கூடாது. அந்த அளவுக்கு மிகவும் கடுமையான நடவடிக்கைகளை மேற்கொள்ள வேண்டும். இந்தக் கசப்பு மருந்துகள் எல்லாம் அடுத்த சில வாரங்களுக்குத்தான். கரோனா கட்டுப்படுத்தப்பட்டுவிட்டால் அதன்பின் மக்கள் எந்த அச்சமும் இல்லாமல் சுதந்திரமாகவும், மகிழ்ச்சியாகவும் வலம் வரலாம்.  ஊரடங்கைக் கடுமைப்படுத்துவதற்காகவும், சாலைகளில் வாகனப் போக்குவரத்தைத் தடுப்பதற்காகவும் தமிழக சிறப்புக் காவல்படை, ஆயுதப்படை, ஊர்க்காவல் படை ஆகியவற்றைச் சாலைகளில் நிறுத்த வேண்டும். தேவைப்பட்டால் மத்திய துணை ராணுவப் படைகளையும் தமிழகத்திற்கு அழைக்க வேண்டும்”என வலியுறுத்தியுள்ளார்.&nbsp; &nbsp;","link":"https:\/\/tamil.asianetnews.com\/politics\/ramadoss-request-to-chief-minister-mk-stalin-about-lock-down-qtb2pa","image":["https:\/\/static.asianetnews.com\/images\/01dqjgx1696cv3pqbztrx1zzaz\/images--1--jpg_760x400.jpg"],"pubdate":"Tue, 18 May 2021 07:25:58 +0530"},{"title":"`கலெக்டர் ஆபீஸ் வரை செலவு இருக்கு’ - ரேஷன் அட்டை வழங்க வெளிப்படையாக லஞ்சம் கேட்ட அதிகாரி சஸ்பெண்ட்","text":"<p>கொரோனா நிவாரண நிதியாக, ரேஷன் அட்டை வைத்திருக்கும் குடும்பத்துக்கு ரூ2,000 நிவாரணத் தொகை தமிழகம் முழுவதும் வழங்கப்பட்டுவருகிறது. இந்தநிலையில், திண்டுக்கல் மாவட்டம் குஜிலியம்பாறை தாலுகாவில், கொரோனா நிவாரண நிதி பெறுவதற்காக ரேஷன் அட்டை இல்லாதவர்கள், புதிய அட்டை வாங்க, தாலுகா அலுவலகத்தில் விண்ணப்பித்துவருகின்றனர். ரேஷன் அட்டை கேட்டு விண்ணப்பிப்போரிடம் தாலுகா அலுவலக அதிகாரிகள், ஒரு ரேஷன் அட்டைக்கு ரூ.500 வீதம் லஞ்சம் கேட்பதாகப் புகார் எழுந்தது.<\/p><p>Also Read: <a href=\"https:\/\/www.vikatan.com\/news\/crime\/an-astrologer-has-been-arrested-in-cheating-case\">திண்டுக்கல்: `உங்க தோட்டத்தில தங்கப்புதையல் இருக்கு’ - ரூ.22 லட்சம், 45 பவுன் நகை சுருட்டிய ஜோதிடர்<\/a><\/p><p>இந்தநிலையில், இந்திய கம்யூனிஸ்ட் கட்சி நிர்வாகி ஒருவர், குஜிலியம்பாறை தாலுகா அலுவலகம் சென்று, அங்கிருக்கும் அதிகாரிகளிடம், ரூ.500 மக்களிடம் லஞ்சம் கேட்டது தொடர்பாக விசாரித்துள்ளார். இது தொடர்பாக அவர் எடுத்துள்ள வீடியோ சமூக வலைதளங்களில் வைரல் ஆகியுள்ளது.<\/p><p>அந்த வீடியோவில், இந்திய கம்யூனிஸ் கட்சி நிர்வாகி, `அரசாங்கம் காசு வாங்கச் சொல்லியிருக்காங்களா? 500 ரூபாய்க்கு ரசீது கொடுங்க’ என்கிறார். அதற்கு, குஜிலியம்பாறை வட்ட வழங்கல் அதிகாரி சரவணன், `செலவுக்குத்தான் வாங்குறோம். கலெக்டர் ஆபீஸ் வரை செலவு இருக்கு. கொடுக்குறவுங்ககிட்டதான் வாங்குறோம்’ என வெளிப்படையாகவே கூறுகிறார்.<\/p><figure><img src=\"https:\/\/gumlet.assettype.com\/vikatan\/2021-05\/0b8f5dcb-f436-4635-a3e0-3e541f6d0e37\/IMG_20210518_121342.jpg\" \/><figcaption>குஜிலியம்பாறை வட்ட வழங்கல் அதிகாரி சரவணன்<\/figcaption><\/figure><p>அரசு அதிகாரி ஒருவர், லஞ்சம் வாங்குவதை வெளிப்படையாக ஒப்புக்கொள்வது மட்டுமல்லாமல், அதை நியாயப்படுத்திப் பேசியது, திண்டுக்கல் மாவட்ட மக்களை அதிர்ச்சியடையச் செய்துள்ளது. இது தொடர்பான தகவல், திண்டுக்கல் மாவட்ட ஆட்சியர் விஜயலெட்சுமியின் கவனத்துக்குக் கொண்டு செல்லப்பட்டது. அதையடுத்து, குஜிலியம்பாறை தாலுகா அலுவலகத்தில் என்ன நடக்கிறது என விசாரிக்க, வருவாய்த்துறை அதிகாரிகளுக்கு உத்தரவிட்டார் ஆட்சியர். விசாரணை முடிவில், வட்ட வழங்கல் அதிகாரி சரவணன் சஸ்பெண்ட் செய்யப்பட்டார்.<\/p>","link":"https:\/\/www.vikatan.com\/news\/general-news\/circular-supply-officer-suspended-for-bribing-to-issue-ration-card-after-video-goed-viral","image":["https:\/\/gumlet.assettype.com\/vikatan\/2021-05\/a182d2b0-37e8-40b9-b6b6-d7265bda5313\/IMG_20210518_121342.jpg"],"pubdate":"Tue, 18 May 2021 07:12:56 +0000"},{"title":"மனைவிக்கு டார்ச்சர் கொடுத்து கள்ளக்காதலியுடன் கும்மாளம்.. வீடு புகுந்து கணவரை அலேக்கா தூக்கிய போலீஸ்..!","text":"கள்ளக்காதலியுடன் சேர்ந்து மனைவியை கொடுமைப்படுத்திய கணவரை போலீசார் கைது செய்து சிறையில் அடைத்துள்ளனர்.&nbsp;  ஆந்திர மாநிலம் சித்தூர் மாவட்டம் பாசம்வாரிப்பள்ளி கிராமத்தைச் சேர்ந்தவர் கிருஷ்ணமூர்த்தி. இவரது மனைவி ராதா. மனைவியின் &nbsp;நடத்தையில் சந்தேகமடைந்த கணவர் அவரை தொடர்ந்து கொடுமைப்படுத்தி வந்துள்ளார்.&nbsp;    இந்நிலையில், கிருஷ்ணமூர்த்தி கடந்த 6 மாதங்களுக்கு முன் தெருக்கூத்து நாடகங்களில் நடிப்பதற்காக &nbsp;அனந்தப்பூர் மாவட்டம் தனகல்லுக்கு சென்றார். அங்கு நாகர்த்தினம்மா என்பவருடன் கள்ளத்தொடர்பு ஏற்பட்டுள்ளது. இதனால், இருவரும் அடிக்கடி உல்லாசமாக இருந்து வந்துள்ளனர். இதனையடுத்து, அவரை சொந்த கிராமத்திற்கு அழைத்து வந்து குடும்பம் நடத்தி வந்தார்.&nbsp;    இதனால், ஆத்திரமடைந்த ராதா, கணவர் மற்றும் நாகரத்தினம்மா மீது மதனப்பள்ளி நகர காவல் நிலையத்தில் புகார் அளித்தார். இதனையடுத்து, போலீசார் வழக்குப்பதிவு செய்து கிருஷ்ணமூர்த்தி மற்றும் அவரது கள்ளக்காதலி நாகரத்தினம்மாவை நேற்று கைது செய்து நீதிமன்றத்தில் ஆஜர்படுத்தி சிறையில் அடைத்தனர்.&nbsp;","link":"https:\/\/tamil.asianetnews.com\/crime\/torcher-to-wife-husband-arrested-qtb22f","image":["https:\/\/static.asianetnews.com\/images\/01ez294cegbjhymh30yh1sg98f\/pjimage---2021-02-21t180026-957-jpg_760x400.jpg"],"pubdate":"Tue, 18 May 2021 07:12:16 +0530"},{"title":"அச்சு அசல் சாவித்ரிபோலவே மாறிய 'கண்ணம்மா'... கீர்த்தி சுரேஷுக்கே செம்ம டஃப் கொடுத்த புகைப்படங்கள்..!","text":"'பாரதி கண்ணம்மா ' சீரியல் நாயகி ரோஷ்னி அச்சு அசல் சவுதி போலவே கெட்அப் போட்டு எடுத்து கொண்ட புகைப்படங்கள், மற்றும் வித்தியாசமாக எடுத்து கொண்ட புகைப்படங்களின் தொகுப்பு இதோ...","link":"https:\/\/tamil.asianetnews.com\/gallery\/cinema\/bharathi-kannama-roshni-turn-to-savithri-getup-photos-viral-in-internet-qtb1et","image":["https:\/\/static.asianetnews.com\/images\/01f5zsd6w5axc069f8cgtpd53a\/kk17-jpg_760x400.jpg"],"pubdate":"Tue, 18 May 2021 06:58:07 +0530"},{"title":"விபரீத விளையாட்டு வேண்டாம்.. டாக்டர்கள் பரிந்துரை இன்றி ஆக்சிஜன் எடுத்துக்கொள்வது தவறு.. அமைச்சர் சுப்ரமணியன்","text":"18 வயதுக்கு மேற்பட்டோருக்கு கொரோனா தடுப்பூசி போடும் திட்டத்தை நாளை மறுநாள் முதல்வர் மு.க.ஸ்டாலின் தொடங்கி வைக்கிறார் என அமைச்சர் மா.சுப்ரமணியன் கூறியுள்ளார்.  இதுதொடர்பாக சுகாதாரத்துறை அமைச்சர் மா.சுப்ரமணியன் செய்தியாளர்களுக்கு பேட்டியளிக்கையில்;- 18 வயதுக்கு மேற்பட்டோருக்கு நாளை மறுநாள் முதல் கொரோனா தடுப்பூசி போடப்படும். தடுப்பூசி போடும் திட்டத்தை நாளை மநுாள் முதல்வர் மு.க.ஸ்டாலின் தொடங்கி வைக்கிறார். தமிழகத்தில் 5 கோடி பேருக்கு கொரோனா தடுப்பூசி போடப்பட்டால் கொரோனா முழுமையாக ஒழிக்கப்படும்.&nbsp;    தனியார் மருத்துவமனையில் போலி ரெம்டெசிவிர் மருந்து செலுத்துப்பட்டதால் மருத்துவர் உயிரிழந்துள்ளார் என அமைச்சர் மா.சுப்ரமணியன் விளக்கமளித்துள்ளார். போலி ரெம்டெசிவிர் மருந்து விற்ற சுரேஷ் என்பவர் மீது நடவடிக்கை எடுக்கப்பட்டுள்ளது. மருத்துவர்களின் பரிந்துரை இன்றி ஆக்சிஜன் எடுத்துக்கொள்வது தவறு. அதை முயற்சிக்க வேண்டாம்.&nbsp;    மேலும், மாற்றுத்திறனாளிகளுக்கு வீடுகளுக்கே சென்று தடுப்பூசி போட அரசு முடிவு செய்துள்ளது. கிராம பகுதிகளில் ஆரம்ப சுகாதார நிலையங்களில் தேவையான வசதிகள் செய்து தர நடவடிக்கை எடுக்கப்படும் என தெரிவித்துள்ளார்.&nbsp;","link":"https:\/\/tamil.asianetnews.com\/politics\/it-is-wrong-to-take-oxygen-without-a-doctor-s-prescription-minister-ma-subramanian-qtb0vu","image":["https:\/\/static.asianetnews.com\/images\/01f4xfjfmh2nvjgz2adrtw6kwz\/3-jpg_760x400.jpg"],"pubdate":"Tue, 18 May 2021 06:46:43 +0530"},{"title":"சிங்கப்பூரின் உருமாற்றம் அடைந்த கொரோனா... குழந்தைகளை பாதுக்காக முதல்வர் வேண்டுகோள்..!","text":"கடந்தாண்டு கொரோனா முதல் அலை பரவியது. முதல் அலையில் அதிகப்படியான முதியவர்கள் பாதிக்கப்பட்டனர். இதனால் கொரோனா தடுப்பூசி வந்த பிறகு அவர்களுக்கு முன்னுரிமை கொடுக்கப்பட்டது. முதியவர்களில் பெரும்பாலோனோருக்கு தடுப்பூசி செலுத்தியதாலும், அவர்கள் வீட்டிலேலேயே இருப்பதாலும் தற்போதைய இரண்டாம் அலையால் அவர்களுக்குப் பெரிய பாதிப்பில்லை. ஆனால் இரண்டாம் அலையில் இளைஞர்களும், நடுத்தர வயதினரும் பெரியளவில் பாதிக்கப்படுகின்றனர். அதிகமான உயிரிழப்புகளும் ஏற்படுகின்றன.    இச்சூழலில் கொரோனா மூன்றாம் அலை வருவதற்கான வாய்ப்பு இருப்பதாகவும், அவ்வாறு வந்தால் சிறுவர்களுக்கு அதிக பாதிப்பு ஏற்படும் எனவும் டெல்லி முதலமைச்சர் அரவிந்த் கெஜ்ரிவால் பிரதமர் மோடிக்கு எடுத்துரைத்துள்ளார். இதுகுறித்து அவர் வெளியிட்டுள்ள ட்வீட்டில், “சிங்கப்பூரில் புதிய வகை உருமாற்றம் அடைந்த கொரோனா வைரஸ் கண்டுபிடிக்கப்பட்டுள்ளது.    இந்த வைரஸ் குழந்தைகளுக்கு மிகவும் ஆபத்தானது. இந்த வைரஸ் இந்தியாவில் மூன்றாவது அலை உருவாகக் காரணமாக அமையலாம். ஆகவே சிங்கப்பூரிலிருந்து இந்தியாவுக்கு வரும் அனைத்து விமானங்களையும் உடனடியாக ரத்து செய்ய வேண்டும். குழந்தைகளுக்கு விரைவாக தடுப்பூசி போட முன்னுரிமை அளிக்க வேண்டும் என மத்திய அரசிடம் கேட்டுக்கொள்கிறேன்”என வேண்டுகோள் விடுத்துள்ளார்.&nbsp; &nbsp;","link":"https:\/\/tamil.asianetnews.com\/life-style\/singapore-transformed-corona-chief-minister-s-request-for-the-protection-of-children--qtb0k8","image":["https:\/\/static.asianetnews.com\/images\/01f5wge27dqbcxjgg46h2had2t\/corona-jpg_760x400.jpg"],"pubdate":"Tue, 18 May 2021 06:39:45 +0530"},{"title":"கொரோனா நோயாளிகள் வெளியே சுற்றினால்... சென்னை மாநகராட்சி எச்சரிக்கை... புகார் எண் இதோ...!","text":"சென்னையில் கொரோனா தொற்றின் தாக்கம் அதிகரித்து வருகிறது. என்ன தான் மருத்துவமனைகள், சித்தா சிகிச்சை மையங்கள் என அமைக்கப்பட்டாலும் நோயாளிகளின் எண்ணிக்கையும் நாளுக்கு நாள் அதிகரித்து வருகிறது. எனவே தொற்று குறைவாக உள்ளவர்களை வீடுகளிலேயே தனிமைப்படுத்தி சிகிச்சை அளிக்கப்பட்டு வருகிறது. அப்படி வீட்டில் தனிமைப்படுத்தப்பட்டுள்ளவர்களுக்கு கவுன்சிலிங் கொடுப்பதற்காக உதவி மையமும் அமைக்கப்பட்டுள்ளது.&nbsp;  கொரோனா வைரஸ் தொற்று பாதித்து வீடுகளில் தனிமைப்படுத்தப்பட்டுள்ள நபர்கள் மற்றும் அவரது குடும்பத்தினர் வீடுகளை விட்டு வெளியே வருவது கண்டறியப்பட்டால் அபராதம் விதிக்கப்பட்டு கொரோனா பாதுகாப்பு மையங்களுக்கு அழைத்து செல்லப்படுவார்கள் என முதன்மைச் செயலாளர்\/பெருநகர சென்னை மாநகராட்சி ஆணையாளர் ககன்தீப் சிங் பேடி தெரிவித்துள்ளார்.    கொரோனா நோய் தடுப்பு நடவடிக்கைகளில் தமிழக அரசின் வழிகாட்டுதல்களின்படி பெருநகர சென்னை மாநகராட்சி பல்வேறு நடவடிக்கைகளை முனைப்புடன் மேற்கொண்டு வருகிறது.&nbsp;இவற்றின் ஒருபகுதியாக பெருநகர சென்னை மாநகராட்சியின் 15மண்டலங்களிலும் கொரோனா வைரஸ் தொற்று தடுப்பு நடவடிக்கை விதிகளை மீறுபவர்கள் மீது நடவடிக்கை எடுக்க மண்டலத்திற்கு இரண்டு எண்ணிக்கையில் மண்டல அமலாக்கக் குழுநியமிக்கப்பட்டுள்ளது. இக்குழுவானதுநாள்தோறும் ரோந்து பணிகளில் ஈடுபட்டு விதிமுறைகளை மீறுபவர்களிடமிருந்து அபராதத் தொகையினையும், விதிகளை மீறி நடத்தப்படும். கடைகளை மூடிசீல் வைத்து, அதன் உரிமையாளர்களிடமிருந்து அவராதத் தொகையினையும் வருவித்து வருகின்றன.  மேலும், கொரோனா வைரஸ் தொற்று உறுதி செய்யப்பட்டு மருத்துவர்களின் ஆலோசனையின்படி தொற்று மதிப்பு குறைவாக உள்ள நபர்கள் அவர்களது வீடுகளில் தனிமைப்படுத்தப்பட்டு அவர்களுக்கு தேவையான உணவுப் பொருட்கள். மருந்துகள் போன்ற அடிப்படைத் தேவைகளை பூர்த்தி செய்ய பெருநகர சென்னை மாநகராட்சியால் 2000க்கும் மேற்பட்ட முன்கள தன்னார்வளர்கள் (Focus Valunteers) பணியமர்த்தப்பட்டுள்ளனர்.&nbsp;கொரோனா வைரஸ் தொற்று உறுதி செய்யப்பட்டவர்கள் மற்றும் அவர்களது குடும்பத்தார் வீடுகளைவிட்டு வெளியே வராமல் இருப்பதற்காக இந்தகைய ஏற்பாடுகளை பெருநகர் சென்னை மாநகராட்சி மேற்கொண்டுள்ளது.    பெருநகர சென்னை மாநகராட்சி பொதுமக்களின் நலன் கருதி அனைத்து விதமான முன்னெச்சரிக்கை நடவடிக்கைகளையும் மேற்கொண்டு வரும் நிலையில் கொரோனா வைரஸ் தொற்று உறுதிசெய்யப்பட்டு வீடுகளில் தனிமைப்படுத்தப்பட்டுள்ள நபர்களில் ஒரு சிலர் மற்றும் அவர்களது குடும்பத்தார் வீடுகளை விட்டு வெளியே வருவதாக புகார்கள் பெறப்பட்டு வருகிறது. இந்தகைய செயலினால் கொரோனா வைரஸ் தொற்று பரவல் மேலும் அதிகரிக்க வாய்ப்பு உள்ளது.&nbsp;  எனவே, பொதுமக்களின் பாதுகாப்பினை கருத்திற்கொண்டு கொரோனா வைரஸ் தொற்று உறுதி செய்யப்பட்டு வீடுகளில் தனிமைப்படுத்தப்பட்டவர்கள் மற்றும் அவர்களது குடும்பத்தார் மருத்துவரால் அறிவுறுத்தப்பட்ட நாட்கள் வரை வீடுகளை விட்டு வெளியில் வராமல் இருக்கும்படி கேட்டு கொள்ளப்படுகிறது.    இதனை மீறி விடுகளை விட்டு வெளியில் வருபவர்களிடமிருந்து பெருநகர சென்னை மாநகராட்சியின் மண்டல அமலாக்க பிரிவின் மூலம் முதல் தடவையாக ரூ2000\/- அபராதமாக வதலிக்கவும். இரண்டாவது தடவை மீண்டும் வீடுகளை விட்டு வெளியில் வருவது கண்டறியப்பட்டால் அவர்களை பெருநகர சென்னை மாநகராட்சியால் நடத்தப்படும் கொரோனா பாதுகாப்பு மையங்களில் COVID CARE CENTRE) தங்க வைக்கவும் முடிவு செய்யப்பட்டுள்ளது.  வீடுகளை விட்டு வெளியே வரும் கொரோனா வைரஸ் தொற்று உறுதி செய்யப்பட்டவர்கள் மற்றும் அவர்களின் குடும்பத்தார் குறித்த விவரங்களை அருகாமையில் வசிப்பவர்கள் மற்றும் ஏனையோர் 044-25384520 என்ற தொலைபேசி எண்ணில் புகாராக அளிக்கலாம். எனவே, கொரோனா வைரஸ் தொற்று பரவலின் தீவிரத்தை உணர்ந்து பொதுமக்கள் மாநகராட்சியின் நடவடிக்கைகளுக்கு தங்களது முழு ஒத்துழைப்பினை வழங்கும்படி முதன்மைச் செயலாளர்\/பெருநகர சென்னை மாநகராட்சி ஆணையாளர் திருககன்தீப் சிங் பேடி, இ.ஆ., அவர்கள் கேட்டுக் கொண்டுள்ளார்","link":"https:\/\/tamil.asianetnews.com\/tamilnadu-chennai\/chennai-corporation-commissioner-new-announcement-qtazzp","image":["https:\/\/static.asianetnews.com\/images\/01db4phgkv2t4y317c4dsejje6\/chennai-corporation-2_760x400.gif"],"pubdate":"Tue, 18 May 2021 06:27:26 +0530"},{"title":"என்னதான் நடக்கிறது? முதலமைச்சரிடம் கேள்வி எழுப்பிய மாளவிகா மோகனன்!","text":"நடிகை மாளவிகா மோகனன், கேரள முதலமைச்சர் பினராய் விஜயனிடம் எழுப்பியுள்ள கேள்வி பலரது கவனத்தையும் ஈர்த்துள்ளது.&nbsp;  'மாஸ்டர்' பட நாயகி மாளவிகா மோகனன் நடிகை என்பதை தாண்டி, சமூக வலைத்தளத்தில் எப்போது ஆக்ட்டிவாக இருப்பவர். சமூக கருத்து கொண்ட பதிவுகளையும் ட்விட்டரில் போட்டு வருகிறார். இந்நிலையில் கேரள மாநிலத்தில் சுகாதார துறை அமைச்சராக பணியாற்றி வந்த... சைலஜா நீக்க பட்டதாக கூறப்பட்டதை தொடர்ந்து, தன்னுடைய மனதில் இருந்த கேள்வியை ட்விட்டர் மூலம் முன்வைத்துள்ளார்.    கேரளாவில் சமீபத்தில் நடந்த சட்டமன்றத் தேர்தலில் ஆளும் இடதுசாரி கூட்டணி மாபெரும் வெற்றி பெற்று ஆட்சியை தக்க வைத்துக் கொண்டது என்பது அனைவரும் அறிந்ததே. இந்த நிலையில் மீண்டும் முதல்வராக பினராய் விஜயன் மே 20 ஆம் தேதி பதவி ஏற்க உள்ளார். சுமார் 500 பேருக்கு பதவி ஏற்பு விழாவில் கலந்து கொள்ள அழைப்பு விடுக்க பட்டதாகவும் கூறப்படுகிறது. கொரோனா தொற்றின் இரண்டாவது அலை தீவிரமாக பரவி வரும் நிலையில், அனைவருக்கும் முன் உதாரணமாக இருக்கவேண்டிய அரசு, கும்பல் கூடும் படியான செயல்களில் ஈடுபட கூடாது என நடிகை பார்வதி போன்ற பலர் எதிர்ப்பு தெரிவித்து வருகிறார்கள்.    இந்நிலையில் மற்றொரு விஷயத்திற்காக 'மாஸ்டர்' நாயகி, மாளவிகா மோகன் கேள்வி எழுப்பியுள்ளார். \"அதாவது கொரோனா முதல் அலை கேரளாவில் அதிக அளவில் பரவியபோது, தன்னுடைய துரிதமான நடவடிக்கைகள் மூலம் கட்டுக்குள் கொண்டு வந்தவர், சுகாதாரத்துறை அமைச்சராக இருந்த சைலஜா. எனவே இவருக்கு கேரள மக்களிடம் மிகப்பெரிய மதிப்பும், மரியாதையும் உள்ளது.    ஆனால் புதிய அமைச்சரவையில், தற்போதைய &nbsp;சுகாதாரத் துறை அமைச்சராக இருக்கும் சைலஜா நீக்கப்பட்டுள்ளதாக தெரிகிறது. இது கேரள மாநில மக்களுக்கு பெரும் அதிர்ச்சியை ஏற்படுத்தி உள்ளது. எனவே நடிகை மாளவிகா மோகனன் ட்விட்டர் பக்கத்தில் &nbsp;\"எங்களுக்கு கிடைத்த மிக சிறந்த சுகாதார துறை அமைச்சர்களில் ஒருவர் சைலஜா\". அவரை நீக்கி விட்டீர்களா... அங்கு என்னதான் நடக்கிறது என கேள்வி எழுப்பி உள்ளார். இவரது இந்த பதிவு அனைவரது கவனத்தையும் ஈர்த்துள்ளது.   &nbsp;So one of the best health ministers we’ve ever had @shailajateacher got dropped from the cabinet mid-pandemic?! What exactly happened there @vijayanpinarayi ?&mdash; malavika mohanan (@MalavikaM_) May 18, 2021","link":"https:\/\/tamil.asianetnews.com\/cinema\/malavika-mohanan-asking-question-for-twitter-qtaywv","image":["https:\/\/static.asianetnews.com\/images\/01evzn966s0e2t2r6why82hvf9\/6-png_760x400.jpg"],"pubdate":"Tue, 18 May 2021 06:04:08 +0530"},{"title":"காலை 6 முதல் 10 மணி வரை திறக்கப்படுகிறது டாஸ்மாக் கடைகள்..!? டோர் டெலிவரிக்கும் ஏற்பாடு..!","text":"கொரோனா பரவலால் 2 வார ஊரடங்கை தமிழக அரசு அமல்படுத்தியுள்ளது. ஊரடங்கு காரணமாக 2,900 கோடி ரூபாய் வருமான இழப்பு ஏற்பட வாய்ப்புள்ளதாக பொருளாதார நிபுணர்கள் கணித்துள்ளனர்.    24ம் தேதியுடன் ஊரடங்கு நிறைவடைய உள்ளது. இந்த ஊரடங்கு அடுத்தும் தொடருமா என்கிற சந்தேகமும் எழுந்துள்ளது. ஆகையால் டாஸ்மாக் கடைகள் அப்போதும் மூடப்படும் என எதிர்பார்க்கப்பட்டது. இதனால் கள்ளச்சந்தையில் மதுபானங்கள் அதிக விலைக்கு விற்கப்படுகின்றன. டாஸ்மாக் கடைகள் மூடிக்கிடப்பதால் அரசு கடும் நிதி நெருக்கடியில் இருக்கிறது. டாஸ்மாக்கை திறக்கப் போவதாகவும், விடிகாலை 6 மணி முதல் காலை 10 மணி வரை திறந்திருக்கும் என்றும் அரசு தரப்பில் இருந்து தகவல்கள் கசிந்துள்ளன.&nbsp;  அதுமட்டுமின்றி, டோர் டெலிவரி மூலம் வீட்டுக்கே வந்து சரக்கை டெலிவரி செய்ய இருப்பதாகவும் தகவல் வந்திருக்கிறது. இந்த அறிவிப்பு இன்னும் ஓரிரு நாட்களில் வெளியாகலாம் எனக் கூறப்படுகிறது. அரசின் இந்த முடிவில் மாற்றமும் இருக்கலாம். &nbsp;","link":"https:\/\/tamil.asianetnews.com\/politics\/tasmac-stores-open-from-6-to-10-am-arrange-for-door-delivery--qtay3t","image":["https:\/\/static.asianetnews.com\/images\/01e8e1zv91cbq4bwp93d8vzwhw\/2-jpg_760x400.jpg"],"pubdate":"Tue, 18 May 2021 05:46:41 +0530"},{"title":"சித்த மருத்துவர் வீரபாபுவின் ‘சிறப்பான சேவை...’அது போன வருஷம்... இது இந்த வருஷம்..!","text":"கடந்த ஆண்டு கொரோனாவால் பாதிக்கப்பட்டவர்களுக்கு சிகிச்சை அளித்த சித்த மருத்துவர் வீரபாபுவுவின் சேவையை கொண்டாடியவர்கள், இந்த ஆண்டு அதற்கு நேர்மறையாய் இவரா இப்படி என வாய்பிளக்கிறார்கள். காரணம் இந்த ஆண்டு சிறப்பாக கவனித்து வருகிறார் அவரது பாக்கெட்டை என்கிறார்கள் அவரை அறிந்தவர்கள். கடந்த ஆண்டு கொரோனா அதிகரித்தபோது தமிழக சுகாதாரத் துறை மூலமாக சித்த மருத்துவர் வீரபாபு அழைக்கப்பட்டு அவர் மூலமாக 6000 பேருக்கு கொரோனா சிகிச்சை அளிக்கப்பட்டு மரணமின்றி குணப்படுத்தியதாக போற்றப்பட்டார். பின்னர் அந்த சேவையில் இருந்து விலகிக் கொண்டார். &nbsp;  சென்னையில் சில இடங்களில் உழைப்பாளி உணவகத்தை ஆரம்பித்து ரூ.10க்கு உணவு வழங்கி வந்தார். ரஜினி அரசியலுக்கு வரவில்லை என அறிவித்த உடன் உழைப்பாளி உணவகங்களை இழுத்து மூடி விட்டார். அடுத்து கொரோனாவுக்கு இலவச சிகிச்சை அளிப்பதில் இருந்தும் தன்னை விடுவித்துக் கொண்டார். பணம் கொடுப்போருக்கு மட்டுமே அவர் சிகிச்சை அளித்து வருகிறார். ஒரு மருத்துவர் பணம் பெறக்கூடாதா? எனக் கேள்வி கேட்கலாம். ஆனால் அவரது இலவச சேவை, மனிதநேயர் என்கிற என்பதையெல்லாம் வியாபார யுக்தியாக மூலதனமாக்கி அந்த பெயரை வைத்து இப்போது மக்கள் நினைத்துப்பார்க்க முடியாத அளவுக்கு பணம் பெறுவதாக அதிர்ச்சியூட்டுகின்றனர். ​  இதுகுறித்து ஊடகத்துறையில் உள்ள ஒருவர் தனக்கு வீரபாபுவால் நேர்ந்த அறத்தை பதிவிட்டுள்ளார். அதில், ‘’கனத்த இதயத்துடன் உணர்வு வயப்பட்ட நிலையில் எழுதும் வார்த்தைகள் இவை. ஆனால், எவ்வித புரட்டும் இன்றி விழும் வார்த்தைகள். கொரோனா முதல் அலையின் போதே அவரை கூர்ந்து கவனித்தேன். அவரிடம் சிகிச்சை பெறுபவர்கள் குணமடைகிறார்கள் என்று அறிந்தபோது இன்னும் சற்று கவனிக்கலானேன். &nbsp;சித்த மருத்துவர்கள் என்று சொல்லி போலியாக திரிபவர்கள் மத்தியில், முதலில் உண்மையிலேயே &nbsp;இவர் சித்த மருத்துவர் தானா என்பதை ஆய்ந்தறிந்தேன். பின்னர் அரசால் அங்கீகரிக்கப்பட்ட &nbsp;சித்த மருத்துவர்தான் என்பதை &nbsp;அறிந்து உறுதி செய்தேன். பிறகு, முன்னாள் முதல்வர் எடப்பாடி பழனிசாமி தலைமையிலான ஆட்சியின்போது &nbsp;ஜவஹர் கல்லூரியில் அரசே அவரை நியமித்து மருத்துவம் பார்க்க வைத்தது.&nbsp;  அப்போதுதான் அவரை கடும் மோசமான சூழலுக்கு மத்தியில் நேர்காணல் செய்யும் வாய்ப்பு கிட்டியது. பண்பாக, பொறுமையாக பேசக்கூடிய நபராக இருந்தார். நமக்கும் சித்த மருத்துவம் மீது ஓரளவு நம்பிக்கையும் மதிப்பும் இருந்ததால் \"காரில்\" வந்து இறங்கினாலும் பந்தா இல்லாத நபராக இருக்கிறார் என்று &nbsp;நம்பிக்கை துளிர்த்தது. &nbsp;விடைபெற்ற போது இரண்டு ஒளிப்பதிவாளர்கள் மற்றும் எனக்கும் சித்த மருத்துவ பொடி கொடுத்தார். இதனை மூத்த அமைச்சர்கள் வரை வாங்கி செல்கிறார்கள் என்பதையும் சொன்னார். சித்த மருத்துவம் மீதான மோசமான பிம்பம் கட்டமைக்கப்பட்ட அந்த நேரத்தில் உண்மையில் ஒரு ஆபத்பாந்தவனாக நான் அவரை கண்டேன் என்பதை ஒப்புக்கொள்கிறேன். நாட்கள் ஓடின.&nbsp;  என் நெருங்கிய உறவினருக்கு உடல் நலிவுற்றபோது அவர் \"சொன்ன இடத்தில் சென்று ஸ்கேன்\" எடுத்துவந்து பிறகு சிகிச்சைக்கான சித்த மருந்துகளை பெற்று அவரை தேற்றினேன். முழுமையாக மீண்டு வந்தார். &nbsp;அவர் மீது வைத்த &nbsp;மதிப்பு அப்படியேதான் இருந்தது. பிறகு அவர் ரஜினிக்காக காத்திருக்கிறார் போன்ற &nbsp;தகவல்கள் கிட்டியது. ஆனால், கண்டுகொள்ளவில்லை. பிறகு உழைப்பாளி மருத்துவமனையின் பேனர் ஓரத்தில் ரஜினிகாந்த் படம் இருந்தபோது அவர் மீதான அபிமானியாக இருப்பார் என்று உறுதி செய்தேன். அரசுடன் ஏற்பட்ட \"நிதிச்சிக்கல்\" காரணமாக ஜவஹர் கல்லூரியில் இருந்து விலகிய தகவல்களை அறிந்தேன். அவர் மூலம் மேலோட்டமாக தெரிந்து கொண்டேன். ஆழமாக கேட்டுக்கொள்ளவில்லை. &nbsp;நாட்கள் செல்லச் செல்ல &nbsp;ஒரு சிலர் அவர் மீது சில புகார்களை என்னிடம் சொன்னார்கள். அப்போதும் ஒருவரின் வளர்ச்சியின் போது இதுபோன்ற விஷயங்கள் வருவது இயல்பே என்று எண்ணி கடந்து போனேன்.&nbsp;  இந்த இரண்டாம் அலையின்போது அவரை நேரில் சென்று பேட்டி கண்டேன். அந்த காணொளி &nbsp;கிட்டதட்ட 7 லட்சத்திற்கும் அதிகமான பார்வைகளை கடந்தும் ஓடிக்கொண்டிருக்கிறது. &nbsp;ஆனால், இப்போது நிகழ்ந்த நிகழ்வு எனக்கு ஆழமான மனவடுவை உருவாக்கியுள்ளது. &nbsp;தகப்பன் இல்லாத பிள்ளைக்கு உடல்நலம் குன்றி கொரோனாவால் படுக்கையில்லாமல் அலைந்து கொண்டிருந்த ஒருவர் என் அலுவலக தோழரின் நண்பர். அவருக்கு ஐயா வீரபாபுவை அணுக சொல்லி சொன்னேன். நேரில் சென்று என் பெயரை சொல்லி சிகிச்சைக்காக வந்திருப்பதாக விவரித்து சொன்னதும் \"இன்றே சேருங்கள்\" என்றும் கட்டணமாக \"1 லட்சத்திற்கு நிகராக\" வைத்துக்கொள்ளும்படியும் சொல்லியுள்ளார். &nbsp;சற்று வியப்பாக இருந்தாலும் சரி என்று அதற்கான வேலைகளும் எங்கள் பக்கம் நடந்தது.&nbsp;  படுக்கையில் &nbsp;சேர்த்து 24 மணி நேரத்திற்குள்ளாக \"மேற்கொண்டு 1.5லட்சம் தொகை கட்டினால் தான்\" சிகிச்சை என்றும் \"இல்லையென்றால் கொண்டு செல்லலாம்\" என்று பதில் கொடுத்துள்ளார்கள். கூடுதலாக, \"மீடியா காரர் மூலமாக ஓசி சிகிச்சை செய்யலாம் என்று நினைப்பா\" என்று சொன்னதாகவும் அந்த நண்பர் சொல்லி வருத்தப்பட்டார். &nbsp; இதை கேட்ட மறுகணம் எனக்கு வியர்த்து போனது. &nbsp;ஒரு சாதாரண இளைஞனாக நம்பிக்கை தரும் வகையில் முக்கிய தலைவர்களை (தமிழருவி மணியன் , பொன்ராஜ் ) &nbsp;நோயிலிருந்து குணம் செய்த நபர், பண்பானவர் மற்றும் நம்பிக்கைக்கு உரியவர் என்ற வகையில் நான் கைகாட்டிய நபர் இப்படிப்பட்ட வன்மம் கொண்ட பதிலை தந்துள்ளார் என்று எண்ணும்போது &nbsp;என்னிடம் பதில் சொல்ல வார்த்தைகள் இல்லை.&nbsp;  இப்போது வேறு மருத்துவமனை நோக்கி நகர்ந்துள்ளார்கள் அந்த நண்பரும் மகனும். வாங்கிய 50,000 இல் மீதம் 45,000 கொடுக்கப்பட்டுள்ளது. &nbsp;இது போன்ற மலினமான வார்த்தைகளை ஒரு நோயாளியின் குடும்பத்தாரிடம் ஒரு மருத்துவர் பயன்படுத்துகிறார் என்றால் இது என்ன மாதிரியான மனநிலை என்று விளங்கவில்லை. &nbsp;யாரையும் நம்ப முடியாத ஒரு சூழல் நிலவுவதை மட்டும் புரிந்துகொள்ள முடிகிறது. &nbsp;அரசு இதுபோன்ற விடயங்கள் நடக்காதவாறு &nbsp;கண்காணிக்கும் என்று நான் நம்புகிறேன். குற்ற உணர்வுக்கு ஆட்பட்டிருக்கிறேன். உங்களை அணுக முடியாததால் இங்கு கேட்கிறேன்.&nbsp;ஐயா வீரபாபு அவர்களே இது அறமா..?’’ என ஊடகவியலாளரான அருள் மொழிவர்மன் கேள்வி எழுப்பியுள்ளார்.","link":"https:\/\/tamil.asianetnews.com\/politics\/siddha-doctor-veerababu-s-excellent-service-qtaxay","image":["https:\/\/static.asianetnews.com\/images\/01ejdgg562h2m0nqfmr74taatk\/ap1sehd9-jpg_760x400.jpg"],"pubdate":"Tue, 18 May 2021 05:29:23 +0530"},{"title":"#BREAKING கொரோனாவால் உயிரிழந்த குடும்பங்களுக்கு ரூ.50,000 நிதியுதவி.. முதல்வர் அதிரடி அறிவிப்பு..!","text":"டெல்லியில் கொரோனாவால் உயிரிழந்தவர்களின் குடும்பத்திற்கு தலா 50,000 ரூபாய் நிதியுதவி வழங்கப்படும் என முதல்வர் அரவிந்த் கெஜ்ரிவால் அறிவித்துள்ளார்.&nbsp;  இந்தியாவில் கொரோனா 2வது அலை கோரத்தாண்டவம் ஆடிவருகிறது. இதில், கொரோனா தொற்றால் அதிக அளவில் பாதிக்கப்பட்ட மாநிலங்களில் டெல்லியும் ஒன்று. இன்றைய நிலவரப்படி அம்மாநிலத்தில் 22,111 பேர் உயிரிழந்துள்ளனர். 50,863 பேர் சிகிச்சை பெற்று வருகின்றனர்.&nbsp;    இந்நிலையில், டெல்லியில் செய்தியாளர்களுக்கு பேட்டியளித்த முதல்வர்;- &nbsp;டெல்லியில் கொரோனாவால் உயிரிழந்தவர்களின் குடும்பத்திற்கு தலா 50,000 ரூபாய் நிதியுதவி வழங்கப்படும். குடும்பத்தில், பணம் சம்பாதிப்பவர்கள் உயிரிழந்திருந்தால், அவர்களின் குடும்பத்திற்கு மாதம் ரூ.2,500 பென்சன் மற்றும் இழப்பீடும் வழங்கப்படும். கணவர் உயிரிழந்திருந்தால், மனைவிக்கும், மனைவி உயிரிழந்திருந்தால் கணவருக்கும் வழங்கப்படும். திருமணமாகாத நபர் உயிரிழந்திருந்தால், அவர்களின் பெற்றோருக்கு இழப்பீடு வழங்கப்படும்.    கொரோனாவினால், பெற்றோர்களை இழந்த குழந்தைகளுக்கு மாதம் ரூ.2,500 வழங்கப்படும். அக்குழந்தைகள் 25 வயதாகும் வரை இந்த நிதி வழங்கப்படும். அத்துடன் இலவச கல்வியும் வழங்கப்படும் என முதல்வர் கெஜ்ரிவால் அறிவித்துள்ளார். டெல்லியில் கொரோனா பாதிப்பால் இதுவரை 22,111 பேர் உயிரிழந்துள்ள நிலையில் நிவாரணத்தை முதல்வர் அறிவித்துள்ளது குறிப்பிடத்தக்கது.","link":"https:\/\/tamil.asianetnews.com\/politics\/arvind-kejriwal-announces-rs-50-000-ex-gratia-to-families-of-covid-19-victims-qtax72","image":["https:\/\/static.asianetnews.com\/images\/01f4nq2crpq4xsw0syafqqqyrf\/gettyimages-1232619693-594x594-jpg_760x400.jpg"],"pubdate":"Tue, 18 May 2021 05:27:05 +0530"},{"title":"இது சரிப்பட்டு வராது... கிருத்திகா உதயநிதி படத்திற்கு குட்பை சொன்ன அஸ்வின்! இது தான் காரணமா..?","text":"குக் வித் கோமாளி நிகழ்ச்சிக்கு பின்னர், கிருத்திகா உதயநிதி இயக்க உள்ள திரைப்படத்தில் நடிக்க கமிட் ஆன அஸ்வின் தற்போது அந்த படத்தில் விலகிவிட்டதாக தகவல் வெளியாகியுள்ளது. &nbsp;","link":"https:\/\/tamil.asianetnews.com\/gallery\/cinema\/cook-with-comali-ashwin-leave-the-krithika-udhayanidhi-movie-qtawyg","image":["https:\/\/static.asianetnews.com\/images\/01ex6da4q3hb6brqa1vm02txws\/a20-jpg_760x400.jpg"],"pubdate":"Tue, 18 May 2021 05:21:52 +0530"},{"title":"ஒரு ரெம்டெசிவர் மருந்து 25 ஆயிரம் ரூபாய்.. கள்ளச் சந்தை கும்பலை கொத்தாக தூக்கிய போலீஸ்.. 5 பேர் கைது..","text":"கீழ்ப்பாக்கம் அரசு மருத்துவமனையில் ரெம்டெசிவர் மருந்துகளை வாங்கி கள்ளச்சந்தையில் விற்பனை செய்த கேஎம்சி மருத்துவமனை தற்காலிக ஊழியர் உட்பட 5 பேரை போலீசார் கைது செய்துள்ளனர். தலைமறைவாக உள்ள மேலும் ஒரு கீழ்ப்பாக்கம் அரசு மருத்துவமனை தற்காலிக ஊழியரை தேடி வருகின்றனர். சென்னை அரசு கீழ்ப்பாக்கம் மருத்துவமனையில் அறுவை சிகிச்சை பிரிவில் தற்காலிக ஊழியராக பணியாற்றி வருபவர் பாலகிருஷ்ணன் இவர் கீழ்ப்பாக்கம் அரசு மருத்துவமனையில் ரெம்டெசிவர் மருந்து விற்பனை செய்த போது பலமுறை வரிசையில் நின்று போலி ஆவணங்கள் மூலம் மருந்துகளை வாங்கி உள்ளார்.&nbsp;    பின்னர் அறுவை சிகிச்சை மையத்தில் பணியாற்றும் மற்றொரு தற்காலிக ஊழியரான மணி என்பவருடன் சேர்ந்து முகமது கலீல் என்பவரிடம் ஒரு குப்பி 18 ஆயிரம் ரூபாய்க்கு விற்பனை செய்துள்ளனர். முகமது கலீல், முகமது ஜாவித் மற்றும் திருவல்லிக்கேணியில் மருந்து கடை வைத்துள்ள இர்பான் என்பவரிடமும் &nbsp;இவர் மூலம் ஆரிஃப் என்பவரிடம் &nbsp;கை மாற்றி விற்பனை நடைபெற்றுள்ளது. கள்ளச்சந்தையில் ரெம்டெசிவர் மருந்து விற்பனையை தடை செய்வதற்காக போலீசார் பல்வேறு முயற்சிகளை மேற்கொண்டு வருகின்றனர் அதன்படி சமூகவலைதளத்தில் நோயாளிக்கு ஒருவருக்கு ரெம்டெசிவர் மருந்து தேவை என விளம்பரம் செய்து அதற்கு யாரெல்லாம் பதிலளிக்கிறார்கள் என கவனித்து விசாரணையை தொடங்கினர்.    அதன்படி ஆரிப் தன்னிடம் 25,000 ரூபாய்க்கு &nbsp;ரெம்டெசிவர் மருந்து இருப்பதாக கூறி விற்பனை செய்ய கீழ்ப்பாக்கம் பகுதிக்கு வந்துள்ளார் அப்பொழுது போலீசார் மடக்கி பிடித்து ஆரிப் கொடுத்த தகவலின் பேரில் மீதம் உள்ள 5 பேரையும் கைது செய்துள்ளனர். மேலும் அவர்களிடம் இருந்து 5 ரெம்டெசிவிர் மருந்துகள் மற்றும் 35 ஆயிரம் ரூபாய் பணம் ஆகியவற்றை போலீசார் பறிமுதல் செய்துள்ளனர். மேலும் முறையான ஆவணங்கள் இல்லாமல் இந்த மருந்தை வாங்க முடியாது என்பதால் பாலகிருஷ்ணன் எவ்வாறு இந்த மருந்துகளை வாங்கினார் மருத்துவர்கள் யாரேனும் இதற்கு துணை போனார்களா என்ற அடிப்படையிலும் போலீசார் தீவிர விசாரணையில் ஈடுபட்டு வருகின்றனர். &nbsp;","link":"https:\/\/tamil.asianetnews.com\/politics\/25-thousand-rupees-for-a-remdesiver-drug-police-arrested-5-people--qtawdn","image":["http:\/\/static.asianetnews.com\/images\/01cetgcssjtsyabvf92bd0n20d\/lockup-death_760x400.jpg"],"pubdate":"Tue, 18 May 2021 05:09:24 +0530"},{"title":"முதல்வர் ஸ்டாலினை பாராட்டிய பாமக.. கொரோனா நிவாரணமாக ஒரு மாதம் ஊதியத்தை வழங்கிய அன்புமணி..!","text":"கொரோனா தடுப்பு பணிகளுக்காக, முதலமைச்சர் நிவாரண நிதிக்கு தனது ஒரு மாத ஊதியத்தை பாமக இளைஞரணி தலைவர் அன்புமணி ராமதாஸ் வழங்கியுள்ளார்.  இது தொடர்பாக முதல்வர் மு.க.ஸ்டாலினுக்கு &nbsp;மருத்துவர் அன்புமணி ராமதாஸ் எழுதியுள்ள கடிதத்தில்;- &nbsp;தமிழ்நாட்டின் முதலமைச்சராக பதவியேற்ற பின்னர், தமிழகத்தில் வேகமாக பரவி வரும் கொரோனா வைரஸ் பெருந்தொற்றைக் கட்டுப்படுத்துவதற்காக தாங்கள் மேற்கொண்டு வரும் நடவடிக்கைகளுக்கு &nbsp;எனது பாராட்டுகளைத் தெரிவித்துக் கொள்கிறேன். கொரோனா பெருந்தொற்றை கட்டுப்படுத்துவதும், அதிலிருந்து மக்களைக் காப்பதும் மிகவும் சவாலான &nbsp;பணி என்பதில் ஐயமில்லை.&nbsp;    கொரோனா தடுப்புப் பணிகளுக்காக அனைத்துத் தரப்பினரும் நிதி வழங்கும்படி தாங்கள் வேண்டுகோள் விடுத்திருந்ததையடுத்து, பாட்டாளி மக்கள் கட்சியின் மாநிலங்களவை உறுப்பினர் மற்றும் சட்டப்பேரவை உறுப்பினர்கள் தங்களின் ஒரு மாத ஊதியத்தை முதலமைச்சரின் பொது நிவாரண நிதிக்கு நன்கொடையாக வழங்குவார்கள் என்று மருத்துவர் அய்யா ராமதாஸ் அறிவித்திருந்தார். மருத்துவர் அய்யா அவர்கள் அறிவித்தவாறு எனது ஒரு மாத ஊதியமான 1,89,000 ரூபாயை வங்கிப் பரிமாற்றத்தின் மூலம் முதலமைச்சரின் பொது நிவாரண நிதிக்கு அனுப்பி வைத்திருக்கிறேன். &nbsp;    தமிழ்நாட்டில் கொரோனா வைரஸ் பரவலைக் கட்டுப்படுத்தி, பொது மக்களைக் காப்பாற்றுவது &nbsp;தான் நமது முதல் பணியாகும். அதற்காக தமிழ்நாடு அரசு மேற்கொள்ளும் அனைத்து நடவடிக்கைகளுக்கும் பாட்டாளி மக்கள் கட்சியும், மாநிலங்களவை உறுப்பினர் மற்றும் மருத்துவர் என்ற முறையில் நானும் அனைத்து வழிகளிலும் முழு ஒத்துழைப்பு அளிப்போம் என்று உறுதியளிக்கிறேன் என அன்புமணி கூறியுள்ளார்.&nbsp;","link":"https:\/\/tamil.asianetnews.com\/politics\/anbumani-who-paid-a-month-salary-as-a-corona-relief-qtavs7","image":["https:\/\/static.asianetnews.com\/images\/01dmsp8shgy3rk0tfnt575mte7\/anbumani_760x400.gif"],"pubdate":"Tue, 18 May 2021 04:56:32 +0530"},{"title":"எப்போது ஓயும் இந்த அவலம்.. மூச்சுத் திணறலோடு ஆம்புலன்ஸ்களில் காத்திருக்கும் நோயாளிகள்.","text":"சென்னை ராஜீவ் காந்தி அரசு பொது மருத்துவமனையில் கோவிட் நோயால் பாதிக்கப்பட்டு, மூச்சுத் திணறலோடு &nbsp;ஆம்புலன்ஸ்களில் காத்திருக்கும் நோயாளிகளின் எண்ணிக்கை அதிகரித்து வருகிறது. தமிழ்நாடு முழுவதும் கொரோனா நோயாளிகளின் எண்ணிக்கை தொடர்ந்து அதிகரித்து வரும் நிலையில், மாநிலம் முழுவதும் உள்ள அரசு மருத்துவமனைகளில் படுக்கைகள் நிரம்பிவருகின்றன.&nbsp;    இந்த நிலையில், மாநிலத்திலேயே மிகப் பெரிய மருத்துவமனையான சென்னை ராஜீவ் காந்தி அரசு பொது மருத்துவமனையில் கோவிட் நோயால் பாதிக்கப்பட்டு, மூச்சுத் திணறலோடு ஆம்புலன்ஸ்களில் காத்திருக்கும் நோயாளிகளின் எண்ணிக்கை அதிகரித்து வருகிறது. சுமார் மூவாயிரம் படுக்கைகளைக் கொண்ட அந்த மருத்துவமனையில் 1618 படுக்கைகள் கோவிட் நோயாளிகளுக்கு என ஒதுக்கப்ப ட்டுள்ளன.&nbsp;அவற்றில் 1250 படுக்கைகள் ஆக்சிஜன் வசதியைப் பெற்றுள்ளன.&nbsp;    சென்னை, திருவள்ளூர், காஞ்சிபுரம் மாவட்டங்களில் இருந்து இந்த மருத்துவமனையை நோக்கி வரும் கொரோனா நோயாளிகளின் எண்ணிக்கை தொடர்ந்து அதிகரித்து வருகிறது. இதனால் ஆம்புலன்சில் உள்ள நோயாளிகள் சிகிச்சை பெறமுடியாமல் அவதிக்கு ஆளாகி உயிரிழக்கும் சம்பவம் சோகத்தையும் அச்சத்தையும் ஏற்படுத்தி வருகிறது.&nbsp;&nbsp;","link":"https:\/\/tamil.asianetnews.com\/politics\/this-tragedy-when-will-end-patients-waiting-in-ambulances-with-shortness-of-breath--qtav71","image":["https:\/\/static.asianetnews.com\/images\/01f5zjswj8ff4j2vftdrzhha74\/oxygen-bed1-jpg_760x400.jpg"],"pubdate":"Tue, 18 May 2021 04:43:49 +0530"},{"title":"கி.ரா மறைவிற்கு அரசு மரியாதை... கனத்த இதயத்துடன்   முதல்வரின் முதல்வரின் முடிவை வரவேற்ற கி.வீரமணி...!","text":"தமிழின் மூத்த எழுத்தாளர்களில் ஒருவரான கி. ராஜநாராயணன் கடந்த சில நாட்களாகவே உடல் நலக்குறைவால் பாதிக்கப்பட்டிருந்த அவர், நேற்றிரவு காலமானார். கி.ராவின் மறைவிற்கு அரசியல் கட்சி தலைவர்கள் பலரும் இரங்கல் தெரிவித்து வருகின்றனர். முதலமைச்சர் மு.க.ஸ்டாலின் கி.ராவின் உடலுக்கு அரசு மரியாதையுடன் இறுதிச்சடங்கு நடத்த வேண்டுமென உத்தரவிட்டுள்ளார்.    கி.ராவின் மறைவிற்கு இரங்கல் தெரிவித்துள்ள திராவிடர் கழகத் தலைவர் கி.வீரமணி, முதலமைச்சர் மு.க.ஸ்டாலினின் அறிவிப்பையும் வரவேற்றுள்ளார். இதுகுறித்து தி.க.சார்பில் வெளியிடப்பட்டுள்ள அறிக்கையில், கரிசல் குயில் என்று போற்றப்படும் முதுபெரும் எழுத்தாளர் கி.ராஜநாராயணன் அவர்கள் தனது 99-ஆம் வயதில் வயதுமூப்பு காரணமாக நேற்று இயற்கை எய்தினார் (17.05.2021) என்பதை அறிந்து வருந்துகிறோம்.    தமிழகத்தின் கோவில்பட்டியை அடுத்த இடைச்சேவல் என்னும் கிராமத்தில் பிறந்து, அம் மக்களின் பண்பாட்டை, வாழ்வியலைக் கதைகளாக்கி உலகெங்கும் உலவவிட்டவர். கரிசல் எழுத்துகளுக்கென்று களம் அமைத்தவர். தமிழின் மிகச் சிறந்த படைப்பாளியாகவும், படைப்பாளிகளை உருவாக்கவும், ஊக்குவிக்கவும் பெரும் பங்காற்றியவராகவும் அவரது வாழ்க்கையை அமைத்துக் கொண்டவர்.இந்திய விடுதலைப் போராட்டம், இடதுசாரி இயக்கம் என்று அரசியல் பாதைகளிலும் பயணித்தவர். இறுதிவரைக்கும் எழுத்துப் பணியைத் தொடர்ந்தவர். ஒரு நூற்றாண்டின் எழுத்துச் சாட்சியமாகத் திகழ்ந்தவர்.    திராவிட இயக்க எழுத்தாளர்களின் மீதான சிலரின் வன்மப் பார்வைக்கு பார்ப்பனிய சிந்தனையே காரணம் என்பதை வெளிப்படையாகச் சொல்லத் தயங்காதவர். தந்தை பெரியாரின் மனித நேயத்தையும், சமூகப் பணியையும் போற்றி, “புதிய வழிகாட்டி” என்று விளித்து மதித்தவர். மனதில் பட்டதை மறைக்கும் தன்மையின்றி, உண்மையை வெளிப்படுத்தக் கூடியவர்.அவரது எழுத்தைச் சிறப்பித்து புதுவை பல்கலைக்கழகத்தில் சிறப்பு பேராசிரியராக அழைக்கப்பட்டு, புதுச்சேரியிலேயே தம் வாழ்வை அமைத்துக் கொள்ளும் வகையில் சிறப்பிக்கப்பட்டவர்.&nbsp;    தமிழக அரசின் பரிசு, சாகித்திய அகாடமி விருது, கனடா தமிழ் இலக்கியத் தோட்டத்தின் விருது உள்ளிட்ட பல சிறப்புகளையும் பெற்றவர்.அவரது மறைவு தமிழ் இலக்கிய உலகிற்கு மிகப்பெரிய இழப்பாகும். அவரை இழந்துவாடும் அவரது குடும்பத்தினர், எழுத்தாளர்கள், வாசகர்கள் மற்றும் நண்பர்களுக்கு நமது ஆழ்ந்த இரங்கலையும் ஆறுதலையும் தெரிவித்துக் கொள்கிறோம்.சிறப்புக்குரிய கி.ரா. அவர்களுக்கு அரசு மரியாதையோடு இறுதி நிகழ்ச்சி நடைபெறும் என்று தமிழ்நாடு முதலமைச்சர் தளபதி மு.க.ஸ்டாலின் அவர்கள் அறிவித்திருப்பது பொருத்தமானதும், வரவேற்கத்தக்கதுமாகும் என குறிப்பிடப்பட்டுள்ளார்.&nbsp;","link":"https:\/\/tamil.asianetnews.com\/politics\/kee-veeramani-condolence-to-ki-rajanarayanan-and-body-buried-with-government-honors-qtav6k","image":["http:\/\/static.asianetnews.com\/images\/01d7mmwcq4026mv8pg4tqz83af\/trichy-veeramani-meeting-problem_760x400.jpg"],"pubdate":"Tue, 18 May 2021 04:43:32 +0530"},{"title":"கொழுக்கு மொழுக்கு லுக்கில் இருப்பது 'சில்லுனு ஒரு காதல்' குட்டி பாப்பாவா?  ஸ்ரேயா ஷர்மாவின் ஹாட் போட்டோஸ்!","text":"லாக்டவுன் நேரத்தில் கொஞ்சமாக உடல் எடை கூடி கொழுக், மொழுக் என மாறியுள்ள ஸ்ரேயா சர்மா இஷ்டத்துக்கு கவர்ச்சி கிளிக்ஸை தட்டிவிட்டு வருகிறார்.&nbsp;","link":"https:\/\/tamil.asianetnews.com\/gallery\/cinema\/sillunu-oru-kaathal-shreya-sharma-latest-modern-dress-hot-photos-qtaups","image":["https:\/\/static.asianetnews.com\/images\/01f5zj8p520j2fwyr2k10nkyf1\/dx2dito8-jpg_760x400.jpg"],"pubdate":"Tue, 18 May 2021 04:33:28 +0530"},{"title":"கொரோனாவால் உயிரிழந்த நீதிபதி குடும்பத்துக்கு 25 லட்சம் நிவாரணம் அறிவிப்பு.. மாஸ் காட்டும் முதல்வர் ஸ்டாலின்.!","text":"கொரோனாவால் உயிரிழந்த நெல்லை மாவட்ட குற்றவியல் நீதிமன்ற நீதிபதி நீஷ் குடும்பத்திற்கு &nbsp;25 லட்சம் ரூபாய் நிவாரணம் வழங்கப்படும் என &nbsp;முதல்வர் மு.க.ஸ்டாலின் அறிவித்துள்ளார்.  தூத்துக்குடி மாவட்டம் சாயர்புரம் பகுதியைச் சேர்ந்தவர் நீஷ் (42). கடலூர் மாவட்டம் சிதம்பரம் குற்றவியல் நீதிமன்றத்தில் நடுவராகப் பணியாற்றி வந்தார். பின்னர், சென்னை உயர் நீதிமன்றப் பணியிடமாற்றம் மூலம் நெல்லை மாவட்டத் தலைமை குற்றவியல் நடுவர் நீதிமன்ற நடுவராக நியமிக்கப்பட்டார். நெல்லை மாவட்டத் தலைமை நீதித்துறை நடுவராகக் கடந்த ஏப்ரல் 26ம் தேதி பதவி ஏற்றார். பதவியேற்ற &nbsp;2 நாட்களில் திடீர் உடல்நலக் குறைவு ஏற்பட்டது. இதனையடுத்து, மருத்துவமனையில் அனுமதிக்கப்பட்ட அவருக்கு கொரோனா பரிசோதனை மேற்கொள்ளப்பட்டது. அதில், அவருக்கு தொற்று இருப்பது உறுதியானது.&nbsp;   பின்னர், தூத்துக்குடி அரசு மருத்துவக் கல்லூரி மருத்துவமனையில் அனுமதிக்கப்பட்டு தொடர்ந்து சிகிச்சை பெற்று வந்தார். இந்நிலையில், சிகிச்சைப் பலனின்றி நேற்று உயிரிழந்தார். அவரது மறைவுக்கு மு.க.ஸ்டாலின் இரங்கல் தெரிவித்துள்ளார்.  இதுதொடர்பாக முதல்வர் மு.க. ஸ்டாலின் வெளியிட்டுள்ள அறிக்கையில்;- கொரோனா நோய்த் தொற்று காரணமாக, தமிழ்நாட்டில் பல உயிரிழப்புகள் ஏற்பட்டு வரும் நிலையில், நெல்லை மாவட்ட தலைமை குற்றவியல் நீதித் துறை நடுவர் திரு. நீஷ் அவர்கள், கொரோனா தொற்றால் பாதிக்கப்பட்டு, சிகிச்சை பலனின்றி தூத்துக்குடி அரசு மருத்துவக் கல்லூரி மருத்துவமனையில் உயிர் நீத்தார் என்ற செய்தி அறிந்து மிகவும் வருந்தினேன். &nbsp;    அவரது பிரிவால் வாடும் &nbsp;குடும்பத்தினருக்கும், நீதித் துறை அலுவலர்களுக்கும் எனது ஆழ்ந்த இரங்கலைத் தெரிவித்துக் கொள்கிறேன். அவரை இழந்து தவிக்கும் அவர்தம் குடும்பத்தினருக்கு ஆறுதல் அளிக்கும் வகையில், முதலமைச்சர் பொது நிவாரண நிதியிலிருந்து, சிறப்பு நேர்வாகக் கருதி 25 இலட்சம் ரூபாய் நிவாரணமாக வழங்கப்படும் &nbsp;என முதல்வர் அறிவித்துள்ளார்.","link":"https:\/\/tamil.asianetnews.com\/politics\/25-lakh-relief-to-the-family-of-a-judge-dead-by-corona-mk-stalin-announcement-qtaui2","image":["https:\/\/static.asianetnews.com\/images\/01eqfyfztfz9f8zytgcywvx105\/mk-stalin-jpg_760x400.jpg"],"pubdate":"Tue, 18 May 2021 04:28:51 +0530"}]