[{"title":"சென்னை கோயம்பேடு காய்கறி  சந்தைக்கு பொதுமக்களும் வந்ததால், வழக்கத்தை விட கூட்டம்..!","text":"சென்னை கோயம்பேடு காய்கறி சந்தையில் சிறு வியாபாரிகள் மட்டுமின்றி, பொதுமக்களும் காய்கறி வாங்க வந்ததால், வழக்கத்தை விட கூட்டம் அதிகரித்து காணப்பட்டது.\nசிறு வியாபாரிகள் மட்டுமே காய்கறிகளை கொள்முதல் செய்ய அனுமதி வழங்கப்பட்டுள்ள நிலையிலும் ஞாயிற்றுக்கிழமைகளில் பொதுமக்களின் கூட்டமும் அதிகம் காணப்பட்டது.சென்னைக்கு காய்கறி சப்ளைக்கு கோயம்பேடு சந்தை மட்டுமே ஆதாரமாக உள்ளது.\nஎனவே விலை உயர்வு , காய்கறி பற்றாக்குறை ஏற்பட்டுவிடாமல் தடுப்பதற்காக விடுமுறை இன்றி செயல்படுகிறது. அத்துடன் இன்று முகூர்த்த நாள் என்பதால் மலர் சந்தையிலும் விற்பனை அதிகரித்துக் காணப்பட்டது. அதிகாலை 5 மணி முதலே மாலைகளை வாங்க பலரும் வந்தனர்.திருமண மாலைகள் 1,500 ரூபாயில் இருந்தும், ஆளுயர செண்டுப் பூ மாலைகள் 1,400 ரூபாயில் இருந்தும் விற்பனையானது .","link":"https:\/\/www.polimernews.com\/view\/148157-சென்னை-கோயம்பேடு-காய்கறி--சந்தைக்கு-பொதுமக்களும்-வந்ததால்,-வழக்கத்தை-விட-கூட்டம்..!","image":["http:\/\/img.polimernews.com\/uploads\/web\/images\/original\/1623561654148157.jpg"],"pubdate":"Sun, 13 Jun 2021 10:44:21 +0530"},{"title":"கொரோனா 3 ஆம் அலையில்  சிறார்களுக்கு பெரிய பாதிப்பு இருக்காது ?","text":"கொரோனா 3 ஆம் அலை வீசும் என எதிர்பார்க்கப்படும் நிலையில், அது சிறார்களுக்கு பெரிய பாதிப்பை ஏற்படுத்தாது என இந்தியாவில் நடத்தப்பட்ட ஆய்வுகளில் இருந்து தெரிய வந்துள்ளதாக பிரபல மருத்துவ இதழான Lancet தெரிவித்துள்ளது.\n3 ஆம் அலையில் இந்தியாவில் 10 வயதிற்கும் குறைவான சிறார்கள் பாதிக்கப்பட்டாலும், சர்வதேச அளவுடன் ஒப்பிடும் போது அது சமமாகவே இருக்கும் என ஆய்வு தெரிவிக்கிறது. தமிழ்நாடு, கேரளா, மகாராஷ்டிரா மற்றும் டெல்லியில் 10 அரசு-தனியார் மருத்துவமனைகளில் சேர்க்கப்பட்ட சுமார் 2600 சிறார்களின் மருத்துவ தரவுகளின் அடிப்படையில் இந்த முடிவு எட்டப்பட்டுள்ளது.\nபல சிறார்களுக்கு  தொற்று பாதித்தாலும் எந்த அறிகுறியும் இருக்காது எனவும், அப்படி அறிகுறிகள் காணப்பட்டாலும் அது மிதமானதாக இருக்கும் என்றும் தெரிவிக்கப்பட்டுள்ளது. காய்ச்சல்,சுவாச-வயிற்று கோளாறுகள் மட்டுமே காணப்படும் என கூறப்பட்டுள்ளது.","link":"https:\/\/www.polimernews.com\/view\/148156-கொரோனா-3-ஆம்-அலையில்--சிறார்களுக்கு-பெரிய-பாதிப்பு-இருக்காது-","image":["http:\/\/img.polimernews.com\/uploads\/web\/images\/original\/1623560835148156.jpg"],"pubdate":"Sun, 13 Jun 2021 10:36:15 +0530"},{"title":"தமிழக அரசுக்கு இயக்குநர் சேரன் வைத்த தரமான கோரிக்கை... நடவடிக்கை எடுப்பாரா முதல்வர்?","text":"தமிழக மக்களின் குறைகளை உடனுக்குடன் கண்டறிந்து தீர்வு காண்பதற்காக முதலமைச்சர் மு.க.ஸ்டாலின் உங்கள் தொகுதியில் முதல்வர் என்ற தனித்துறையே உருவாக்கியுள்ளார். இந்த துறை மூலமாக இதுவரை 4.40 லட்சம் மனுக்கள் பெறப்பட்டு, மாவட்ட வாரியாக நடவடிக்கை எடுக்கப்பட்டு வருவதாக கூறப்படுகிறது. அதுமட்டுமின்றி சோசியல் மீடியா மூலமாகவும் முதலமைச்சர் மற்றும் அமைச்சர்களுக்கு வைக்கப்படும் கோரிக்கைகள் மீது நடவடிக்கை எடுக்கப்பட்டு வருகின்றன.&nbsp;   இந்நிலையில் சென்னையில் கேன் மூலம் விநியோகிக்கப்படும் தண்ணீரின் தரம் குறித்து ஆராய வேண்டுமென தமிழக அரசுக்கு இயக்குநர் சேரன் கோரிக்கை வைத்துள்ளார். இதுகுறித்து அவருடைய ட்விட்டர் பக்கத்தில், “சென்னை மற்றும் பெருநகரங்களில் வாழும் மக்களுக்கு குடி தண்ணீர் மற்றும் சமையலுக்கான தண்ணீர் பெரும்பாலும் கேன் வாட்டர் சப்ளை மூலமாகத்தான் விலைக்கு கிடைக்கிறது.. தினசரி பயன்பாட்டில் முக்கியமானதான தண்ணீரின் தரம் சோதிக்கப்பட்டு வழங்கப்படுகிறதா என்பதை தெரிந்துகொள்ள எந்த வழியும் பயன்பாட்டாளருக்கு இல்லை.&nbsp;    சுத்தமான தண்ணீராக இல்லையெனில் அதுவே நோய் பரவுவதற்கான முதல் காராணமாக மாறும். அரசு இதற்கான &nbsp;ஒரு முக்கிய முடிவு எடுத்தல் முன்னேற்பாடாக இருக்கும். &nbsp;பரிசோதனையும் அரசு முத்திரையும் இருக்கும்படியான அனுமதி வாங்குதல் வழங்குதல் அவசியம் என பதிவிட்டுள்ளார். அத்தோடு அதனை முதலமைச்சர் மு.க.ஸ்டாலின் மற்றும் சுகாதாரத்துறை அமைச்சர் மா.சுப்பிரமணியன் ட்விட்டர் கணக்குகளுக்கும் டேக் செய்துள்ளார். கொரோனா பெருந்தொற்று நேரத்திலும் பம்பரமாய் சுழன்று பல்வேறு நடவடிக்கைகளை மேற்கொண்டு வரும் முதலமைச்சர் மு.க.ஸ்டாலின், இயக்குநர் சேரன் வைத்துள்ள இந்த கோரிக்கை மீது உடனடியாக நடவடிக்கை எடுப்பார் என எதிர்பார்ப்பு எழுந்துள்ளது.&nbsp;","link":"https:\/\/tamil.asianetnews.com\/cinema\/director-cheran-request-tweet-to-cm-mk-stalin-qumjel","image":["http:\/\/static.asianetnews.com\/images\/01d229p8g7gt0vae9dytn7wwx1\/Director-Cheran-Speech_760x400.jpg"],"pubdate":"Sun, 13 Jun 2021 10:33:57 +0530"},{"title":"வடசென்னையின் பிரபல ரௌடி காக்காதோப்பு பாலாஜி கைது","text":"சென்னையைச் சேர்ந்த பிரபல ரௌடி காக்காதோப்பு பாலாஜி விழுப்புரத்தில் வைத்து கைது செய்யப்பட்டுள்ளான் என தகவல் வெளியாகியுள்ளது.\nஅண்மையில் கைது செய்யப்பட்ட தென்சென்னை பகுதி ரௌடி சி.டி. மணியின் கூட்டாளியான காக்காதோப்பு பாலாஜி மீது கொலை, கொள்ளை, வழிப்பறி என 30க்கும் மேற்பட்ட வழக்குகள் உள்ளன. ஆர்.கே. நகர் போலீசார் அவனை தீவிரமாகத் தேடி வந்த நிலையில் விழுப்புரத்தில் வைத்து கைது செய்யப்பட்டதாகத் தகவல் வெளியாகியுள்ளது.\nபோலீசார் விரட்டிப் பிடிக்கும் முயற்சியின்போது காக்காதோப்பு பாலாஜியின் கை கால்களில் எலும்பு முறிவு ஏற்பட்டதாகக் கூறப்படும் நிலையில், சென்னை ராயப்பேட்டை அரசு மருத்துவமனையில் அவன் சிகிச்சைக்காக சேர்க்கப்பட்டுள்ளான்.","link":"https:\/\/www.polimernews.com\/view\/148155-வடசென்னையின்-பிரபல-ரௌடி-காக்காதோப்பு-பாலாஜி-கைது","image":["http:\/\/img.polimernews.com\/uploads\/web\/images\/original\/1623560226148155.jpg"],"pubdate":"Sun, 13 Jun 2021 10:20:57 +0530"},{"title":"இரண்டாம் அலையின் அச்சம்; ஆக்சிஜன் உற்பத்தி திட்டங்களை மத்திய அரசுக்கு அனுப்பிய 10 மாநிலங்கள்","text":"<p><strong>Scarred by second wave, 10 states send O2 ramp-up plan : <\/strong>கொரோனா வைரஸின் இரண்டாவது அலையின் போது, திரவ மருத்துவ ஆக்ஸிஜனுக்கு நிலவிய பற்றாக்குறை பேரழிவை ஏற்படுத்தியது. தட்டுப்பாட்டினால் ஏற்பட்ட பாதிப்புகளை கருத்தில் கொண்டு, உத்தரபிரதேசம், மத்தியப் பிரதேசம், ராஜஸ்தான், ஹரியானா, பஞ்சாப், ஆந்திரா, கேரளா, கர்நாடகா, தெலுங்கானா மற்றும் தமிழ்நாடு ஆகிய 10 மாநிலங்களாவது தங்கள் திரவ ஆக்சிஜன் உற்பத்தி திறனை விரிவுப்படுத்துவதற்கான செயல் திட்டங்களை மத்திய அரசுக்கு அனுப்பியுள்ளன.<\/p>\n\n\n\n<p>நாட்டில் மொத்த உறுதிப்படுத்தப்பட்ட கோவிட் -19 வழக்குகளில் இந்த 10 மாநிலங்களில் 50% க்கும் அதிகமாக வழக்குகள் பதிவாகியிருந்தன. ஜூன் 12 வரை பதிவான நாட்டின் மொத்த கொரோனா இறப்புகளில் 41% சதவீதத்தையும் உள்ளடக்கியதாகும். கொரோனா இரண்டாவது அலை குறைந்து, சுகாதார உள்கட்டமைப்பு மீதான அழுத்தம் தளர்த்தப்பட்டுள்ள நிலையில், அடுத்த எழுச்சியை எதிர்பார்த்து மேற்கொள்ளப்படும் நடவடிக்கைகளின் ஒரு பகுதியாக இந்த திட்டங்கள் உள்ளன.<\/p>\n\n\n\n<p>மருத்துவமனைகளுக்கு வழங்கப்படும் ஆக்ஸிஜன் மே 9 அன்று ஒரு நாளைக்கு 8,944 மெட்ரிக் டன் என்ற உச்சத்தை எட்டியதாக அதிகாரப்பூர்வ பதிவுகள் காட்டுகின்றன. இது ஜூன் 12 அன்று ஒரு நாளைக்கு 2500 மெட்ரிக் டன் என்ற அளவு வரை குறைந்துள்ளது. இதனிடையே, மே7-ம் தேதி இரண்டாவது அலையின் உச்சமாக இருந்தபோது நாடு முழுவதும் தொற்று பாதித்தவர்களின் எண்ணிக்கை 4.14 லட்சத்தைத் எட்டியிருந்தது.<\/p>\n\n\n\n<p>இரண்டாவது அலையின் போது, திரவ ஆக்சிஜன் போக்குவரத்தில் எதிர்கொள்ளும் சிரமத்தின் அடிப்படையில் இந்த 10 மாநிலங்கள் அடையாளம் காணப்பட்டுள்ளன. இந்த மாநிலங்களின் ஆக்சிஜன் உற்பத்தி திறன் தொடர்பான செயல் திட்டங்கள் இந்த வாரம் மத்திய அரசிடம் சமர்ப்பிக்கப்பட்டுள்ளன. இவை அடுத்த சில நாட்களில் மத்திய அரசால் ஆராயப்பட உள்ளது. இந்த செயல் திட்டங்களை மறுஆய்வு செய்ய அமைச்சரவை செயலாளர் ஒரு கூட்டத்தை நடத்துவார் என்றும் எதிர்பார்க்கப்படுகிறது என மூத்த அதிகாரி ஒருவர் தெரிவித்துள்ளார்.<\/p>\n\n\n\n<p>இதுவரை, பி.எம். கேர்ஸ் நிதியின் மூலம் 135 மருத்துவ ஆக்சிஜன் தயாரிப்பு மையங்கள் அமைக்கப்பட்டுள்ளன. இரண்டாவது அலையின் போது, ​​மத்திய அரசின் ஆக்சிஜன் ஒரு நாளைக்கு சுமார் 9,000 மெட்ரிக் டன் எனஅ உயர்ந்தது. இது கடந்த ஆண்டு முதல் கோவிட் அலையின் போது மூன்று மடங்கு அதிகபட்ச தேவை மற்றும் சாதாரண தேவையிலிருந்து கிட்டத்தட்ட ஒன்பது மடங்கு அதிகரித்தது.<\/p>\n\n\n\n<p>மருத்துவமனைகளுக்கு வழங்கப்பட்ட மொத்த ஆக்ஸிஜனின் தரவுகளில் உற்பத்தியாளர்கள் மற்றும் மறு நிரப்பல்களால் மருத்துவமனைகளுக்கு மொத்தமாக திரவ ஆக்ஸிஜன் வழங்கப்படுவதோடு, சிலிண்டர்களில் ஆக்ஸிஜனை மருத்துவமனைகளுக்கு மறு நிரப்பிகளால் வழங்குவதும் அடக்கமாகும். கொரோனா முதல் அலையின் போது, ​​திரவ ஆக்சிஜனின் அதிகபட்ச விநியோகம் ஒரு நாளைக்கு 3,095 மெட்ரிக் டன் ஆகும். இது, செப்டம்பர் 29, 2020 அன்று பதிவு செய்யப்பட்டது. அதன் பின்னர், இது கீழ்நோக்கிய போக்கைப் பின்பற்றியது. உண்மையில், எல்.எம்.ஓ விற்பனை இந்த ஆண்டு மார்ச் 31 அன்று 1,559 மெட்ரிக் டன் மட்டுமே ஆகும்.<\/p>\n\n\n\n<p>இருப்பினும், இரண்டாவது அலை முன்னோடியில்லாத வகையில் தேவைக்கு வழிவகுத்தது. ஏப்ரல் 30 அன்று ஒரு நாளைக்கு 8,000 மெட்ரிக் டன் என்ற அளவை கடந்தது. மே 8 நிலவரப்படி, நாட்டில் கிட்டத்தட்ட 50,000 கோவிட் நோயாளிகள் தீவிர சிகிச்சை பிரிவுகளில் சிகிச்சைப் பெற்று வந்தனர். 14,500 க்கும் அதிகமானோர் வென்டிலேட்டர் ஆதரவிலும், 1.37 லட்சத்துக்கும் மேற்பட்ட நோயாளிகள் ஆக்ஸிஜன் ஆதரவிலும் இருந்தனர்.<\/p>\n\n\n\n<p><strong>தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"nofollow\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/india\/scarred-by-2nd-wave-10-states-send-o2-ramp-up-plan-313408\/","image":["https:\/\/tamil.indianexpress.com\/wp-content\/uploads\/2021\/06\/Delhi-oxygen-1.jpeg"],"pubdate":"Sun, 13 Jun 2021 10:08:50 +0530"},{"title":"திமுக எம்.பி. பெயரில் போலி பாஸ்..  சொகுசு காரில் இளம்பெண்ணுடன் உல்லாசம் இருந்த பல் மருத்துவர்..!","text":"திமுக எம்.பி. பெயரில் காரில் போலியான பாஸ் வைத்துக் கொண்டு பள்ளிகாரணை ரேடியல் சாலையில் பெண்ணுடன் உல்லாசமாக இருந்தவரை காவல்துறையினர் கைது செய்து விசாரணை நடத்தி வருகின்றனர்.&nbsp;  சென்னை பள்ளிகரணை ரேடியல் சாலையில் கடந்த 10ம் தேதி இரவு 9 மணிக்கு புதரை ஒட்டிய பகுதியில் சொகுசு கார் ஒன்று நின்றுக்கொண்டிருந்தது. அவ்வழியாக வந்த பள்ளிக்கரணை போலீசார் கார் அருகில் சென்று பார்த்த போது இளம்பெண்ணும் இளைஞர் ஒருவர் உல்லாசத்தில் ஈடுபட்டுக்கொண்டிருந்தனர். போலீசாரை கண்டதும் இளம்பெண் அறைகுறை ஆடையுடன் காரில் இருந்து இறங்கி இருசக்கர வாகனத்தில் தப்பியோடினார். அந்த இருசக்கர வாகனத்தில் பிரஸ் என்ற ஸ்டிக்கர் ஒட்டியிருந்தது.&nbsp;    அதேபோல், காரில் &nbsp;எம்.பி. பாஸ் ஸ்டிக்கர் ஒட்டப்பட்டிருந்தது. இது தொடர்பாக இளைஞரிடம் போலீசார் கேட்ட போது தென்சென்னை எம்.பி. தமிழிசை தங்கபாண்டியன் தனக்கு நெருக்கமானவர் என்றார். அவர்தான் இந்த பாஸை கொடுத்தார் என்று சொன்னதால் பெயர் முகவரியை வாங்கிக் கொண்டு போலீசார் அனுப்பி வைத்தனர். இதனையடுத்து, சந்தேகத்தின் பேரில் திமுக எம்.பி. தமிழச்சி தங்கபாண்டியனுக்கு செல்போனில் தொடர்புகொண்டு கார் பதிவு எண்ணை குறிப்பிட்டு உங்களுடைய பாஸ் ஸ்டிக்கர் ஒட்டியிருந்தார். அது நீங்கள் கொடுத்ததுதானா என்று கேட்டதற்கு நான் அப்படி யாருக்கும் வழங்கவில்லை என கூறியுள்ளார்.    பின்னர், பொய் கூறி போலீசாரை ஏமாற்றிவிட்டு சென்ற இளைஞரின் கார் பதிவு எண்ணை வைத்து, சென்னை மடிப்பாக்கம் சதாசிவம் நகரில் உள்ள அவரது வீடு தேடி சென்று விசாரணைக்காக பள்ளிகாரணை காவல் நிலையம் அழைத்து சென்றனர். அவரிடம் நடத்தப்பட்ட விசாரணையில் ஷாம் கண்ணன் என்பதும் பிரபல மருத்துவமனையில் பல் மருத்துவராக பணிபுரிந்து வந்ததும் தெரியவந்தது.    ஊரடங்கு காலத்தில் போலீஸ் கெடுபிடியில் இருந்து தப்பிக்கவும், சுங்கக்கட்டணத்தை செலுத்தாமல் இருக்கவும் &nbsp;எம்.பி. பாஸை போலியாக தயாரித்ததாக ஒப்புக்கொண்டார். விஜிலென்ஸ், மீடியா என்ற பல போலி பாஸை தயாரித்து வைத்திருந்தார். இதனையடுத்து, கார் மற்றும் போலி பாஸ்களை போலீசார் பறிமுதல் செய்தனர். பின்னர், அவரை கைது செய்து சிறையில் அடைத்தனர்.","link":"https:\/\/tamil.asianetnews.com\/politics\/dmk-mp-fake-pass-in-the-name-dental-doctor-arrested-qumhtn","image":["https:\/\/static.asianetnews.com\/images\/01f81stydw4nghagjnwc5cye22\/dental-doctor-3-jpg_760x400.jpg"],"pubdate":"Sun, 13 Jun 2021 09:59:48 +0530"},{"title":"தமிழகத்தில் 1 கோடிக்கும் அதிகமான தடுப்பூசிகள் போடப்பட்டுள்ளது  - அமைச்சர் மா.சுப்பிரமணியன்","text":"தமிழகத்தில் இதுவரை ஒரு கோடியே ஒரு லட்சம் கொரோனா தடுப்பூசிகள் போடப்பட்டுள்ளதாக அமைச்சர் மா.சுப்பிரமணியன் தெரிவித்துள்ளார்.\nசென்னையில் எக்ஸ்னோரோ நிறுவனம் சார்பில் வழங்கப்பட்ட 50 ஆக்சிஜன் செறிவூட்டிகளை அமைச்சர் மா.சுப்ரமணியன் பெற்றுக்கொண்டார். அதன் பின் செய்தியாளர்களிடம் பேசிய அவர், தமிழகத்தில் நேற்று ஒரே நாளில் 3 லட்சத்து 26 ஆயிரத்து 573 தடுப்பூசிகள் போடப்பட்டுள்ளதாகத் தெரிவித்தார்.\nஅனைவருக்கும் தடுப்பூசி போட வேண்டும் என்பதே அரசின் திட்டம் என்றும், எனவே மக்கள் யாரும் தடுப்பூசி மையங்களுக்கு முண்டியடித்துச் செல்ல வேண்டாம் எனக் கேட்டுக்கொண்டார்.","link":"https:\/\/www.polimernews.com\/view\/148154-தமிழகத்தில்-1-கோடிக்கும்-அதிகமான-தடுப்பூசிகள்-போடப்பட்டுள்ளது----அமைச்சர்-மா.சுப்பிரமணியன்","image":["http:\/\/img.polimernews.com\/uploads\/web\/images\/original\/1623558815148154.jpg"],"pubdate":"Sun, 13 Jun 2021 09:59:24 +0530"},{"title":"பூட்டி இருந்த வீட்டில் கைவரிசை காட்டிய கொள்ளையர்கள்... வீடு முழுவதும் மிளகாய் பொடியை தூவிவிட்டு தப்பி ஓட்டம்","text":"செங்கல்பட்டு மாவட்டம் திருப்போரூர் அடுத்த பஞ்சம்திருத்தியில் பூட்டி இருந்த வீட்டில் கைவரிசையை காட்டிவிட்டு அகப்படாமல் இருக்க மிளகாய் பொடியை தூவிச் சென்ற கள்வர்களை போலீசார் தேடி வருகின்றனர்.\nதேவந்திரன் என்பவரின் வீடு பூட்டிக் கிடப்பதை நோட்டமிட்ட மர்ம நபர்கள் பீரோவை உடைத்து 5 சவரன் நகை மற்றும் 6 லட்ச ரூபாய் பணத்தை கொள்ளையடித்தனர். மேலும் போலீசாரிடம் சிக்கிக் கொள்ளாமல் இருக்க வீடு முழுவதும் மிளகாய் பொடியை தூவிவிட்டு தப்பி உள்ளனர்.\nஇதுகுறித்து போலீசார் தீவிர விசாரணை நடத்தி வருகின்றனர்.","link":"https:\/\/www.polimernews.com\/view\/148153-பூட்டி-இருந்த-வீட்டில்-கைவரிசை-காட்டிய-கொள்ளையர்கள்...-வீடு-முழுவதும்-மிளகாய்-பொடியை-தூவிவிட்டு-தப்பி-ஓட்டம்","image":["http:\/\/img.polimernews.com\/uploads\/web\/images\/original\/1623557630148153.jpg"],"pubdate":"Sun, 13 Jun 2021 09:39:14 +0530"},{"title":"கொரோனா பரவல் அதிகரிப்பு எதிரொலி... மாஸ்கோவில் ஒரு வாரத்திற்கு ஊரடங்கு அமல்","text":"கொரோனா பரவல் அதிகரிப்பு காராணமாக ரஷ்ய தலைநகர் மாஸ்கோவில் ஒரு வாரத்திற்கு ஊரடங்கை மாகாண ஆளுநர் Sergei Sobyanin அமல்படுத்தி உள்ளார்.\nரஷ்யாவில் கடந்த ஒரு நாளில் 13 ஆயிரத்து 510 பேருக்கும், அதிகபட்சமாக மாஸ்கோவில், 6 ஆயிரத்து 701 பேருக்கு தொற்று உறுதியாகி உள்ளது. கடந்த பிப்ரவரி மாதத்திற்கு பின் அங்கு மீண்டும் பரவல்  புது உச்சம் தொட்டதை அடுத்து ஊரடங்கு அமல்படுத்தப்பட்டு உள்ளது.\nஊரடங்கு காலத்தில் பார்கள், உணவகங்கள் என அனைத்தும் மூட உத்தரவிடப்பட்டு உள்ளது. மேலும் மூத்த குடி மக்கள் வீட்டை விட்டு வெளியே வராமல் இருக்கவும், அதிவிரைவாக மக்கள் தடுப்பூசி செலுத்திக் கொள்ளவும் அறிவுறுத்தப்பட்டு உள்ளது. ஊரடங்கு காரணமாக யுரோ கால்பந்து போட்டிகளில் ரசிகர்களை அனுமதிப்பதா என்ற சர்ச்சைகள் ஏழுந்துள்ளது.","link":"https:\/\/www.polimernews.com\/view\/148152-கொரோனா-பரவல்-அதிகரிப்பு-எதிரொலி...-மாஸ்கோவில்-ஒரு-வாரத்திற்கு-ஊரடங்கு-அமல்","image":["http:\/\/img.polimernews.com\/uploads\/web\/images\/original\/1623557074148152.jpg"],"pubdate":"Sun, 13 Jun 2021 09:32:27 +0530"},{"title":"போட்டியின் போது ஸ்டம்பை உதைத்து ஆவேசம்... வங்கதேச வீரர் ஷகிப் அல் ஹசன் 4 போட்டிகளில் விளையாடத் தடை","text":"கிரிக்கெட் போட்டியின் போது நடுவரிடம் இருமுறை கோபப்பட்டதற்காக வங்கதேச வீரர் ஷகிப் அல் ஹசன் 4 போட்டிகளில் விளையாடத் தடை விதிக்கப்பட்டுள்ளது.\nடிபிஎல் எனப்படும் டாக்கா பிரிமியர் லீக் கிரிக்கெட் போட்டிகள் நடந்த போது, அபஹானி அணிக்கு எதிராக ஷகிப் பந்து வீசினார். அப்போது முஷ்பிஹூர் ரஹீமை எல் பி டபிள்யூ முறையில் அவுட் செய்ததாகக் கூறி நடுவரிடம் முறையிட்டார். ஆனால் நடுவர் மறுக்கவே, கோபமடைந்த ஷகிப் காலால் ஸ்டெம்புகளை உதைத்தார்.\nதொடர்ந்து மழை குறுக்கிட்டதால் ஆட்டத்தை நிறுத்தும்படி நடுவர்கள் கூறினர். அப்போதும் ஸ்டம்புகளை பிடுங்கி வீசினார். ஷகிப்பின் இந்த செயலைக் கண்ட நடுவர்கள் முறையிட்டதன் பேரில், ஷகிப்புக்கு 5 லட்சம் ரூபாய் அபராதமும், 4 போட்டிகளில் விளையாட தடை விதித்து வங்கதேச கிரிக்கெட் வாரியம் உத்தரவிட்டுள்ளது.","link":"https:\/\/www.polimernews.com\/view\/148151-போட்டியின்-போது-ஸ்டம்பை-உதைத்து-ஆவேசம்...-வங்கதேச-வீரர்-ஷகிப்-அல்-ஹசன்-4-போட்டிகளில்-விளையாடத்-தடை","image":["http:\/\/img.polimernews.com\/uploads\/web\/images\/original\/1623556551148151.jpg"],"pubdate":"Sun, 13 Jun 2021 09:19:58 +0530"},{"title":"சீனாவில் புதிய வகையான கொரோனா வைரஸ்கள் வௌவால்களிடம் கண்டுபிடிப்பு","text":"சீனாவில் புதிய வகையிலான கொரோனா வைரஸ்களை வௌவால்களிடம் விஞ்ஞானிகள் கண்டுபிடித்துள்ளனர்.\nஏற்கனவே உலகம் முழுவதும் பரவி பல லட்சம் பேரை பலிகொண்டுள்ள கொரோனா பெரும் தொற்றுடன் உலக நாடுகள் போராடி வருகின்றன. சீனாவின் வூகான் ஆய்வுக்கூடத்தில் இருந்து கொரோனா வைரஸ்  உருவாக்கப்பட்டதாக அமெரிக்கா ,இங்கிலாந்து உள்ளிட்ட நாடுகள் குற்றம் சாட்டி விசாரணைக்கு உத்தரவிட்டுள்ளன.\nஇந்நிலையில் புதிதாக மேற்கொள்ளப்பட்ட ஆய்வுகளில் புதிய வகை சார்ஸ் கோவி 2 எனும் வைரசை கண்டுபிடித்துள்ளனர். வௌவால்களில் எத்தனை வகை கொரோனா வைரஸ்கள் உள்ளன என்றும் அதில் எத்தனை மனிதர்களிடம் பரவி நோய்மையை ஏற்படுத்தக் கூடியவை என்றும் ஆராய்ச்சிகள் தொடர்கின்றன.","link":"https:\/\/www.polimernews.com\/view\/148150-சீனாவில்-புதிய-வகையான-கொரோனா-வைரஸ்கள்-வௌவால்களிடம்-கண்டுபிடிப்பு","image":["http:\/\/img.polimernews.com\/uploads\/web\/images\/original\/1623556111148150.jpg"],"pubdate":"Sun, 13 Jun 2021 09:14:50 +0530"},{"title":"இந்திய கடலோர படையில் அதிநவீன இலகு ரக எம்.கே.3 ஹெலிகாப்டர் சேர்ப்பு","text":"உள்நாட்டிலேயே உருவாக்கப்பட்ட அதிநவீன இலகு ரக ஹெலிகாப்டர் எம்.கே-3 இந்திய கடலோர காவல் படையில் சேர்க்கப்பட்டது.\nபாதுகாப்புத் துறைச் செயலர் அஜய்குமார் இந்த ஹெலிகாப்டர்களை கடலோர காவல் படையில் சேர்த்தார். காணொலி காட்சி மூலம் நடைபெற்ற நிகழ்ச்சியில் பேசிய அவர், இந்த உயர்தர இலகு ரக ஹெலிகாப்டர்கள், இந்திய கடலோரக் காவல்படையின் அனைத்துவிதமான நடவடிக்கைகளிலும் ஈடுபடுத்தப்படவுள்ளன என்றார்.\nசென்னை, புவனேசுவரம், கொச்சி மற்றும் போர்பந்தரில் உள்ள இந்திய கடலோரக் காவல்படை பிரிவுகளில் 16 எம்கே-3 ஹெலிகாப்டர்கள் சேர்க்கப்படவுள்ளன என்பது குறிப்பிடத்தக்கது. இந்த நவீன ஹெலிகாப்டர்களை பெங்களூரில் உள்ள ஹிந்துஸ்தான் ஏரோநாட்டிக்ஸ் நிறுவனம் உருவாக்கியுள்ளது.","link":"https:\/\/www.polimernews.com\/view\/148149-இந்திய-கடலோர-படையில்-அதிநவீன-இலகு-ரக-எம்.கே.3-ஹெலிகாப்டர்-சேர்ப்பு","image":["http:\/\/img.polimernews.com\/uploads\/web\/images\/original\/1623554221148149.jpg"],"pubdate":"Sun, 13 Jun 2021 08:45:02 +0530"},{"title":"சீனாவின் அதிகாரத்துக்கு கடிவாளம் - ஜோபைடன் தலைமையில் ஜி 7 உறுதி","text":"சீனாவின் ஆதிக்கத்திற்கு எதிரான உள்கட்டமைப்புத் திட்டங்களை அமெரிக்க அதிபர் ஜோ பைடன் தலைமையில் மேற்கொள்ள ஜி 7 நாடுகள் உறுதியளித்துள்ளன. புதிய பன்னாட்டு உள்ட்டமைப்பை ஏற்படுத்தவும் திட்டமிடப்பட்டுள்ளது.\nசீனா பெல்ட் அண்ட் ரோடு என்று வர்த்தக திட்டத்தை வருவாய் குறைந்த நாடுகளுக்காகவும் நடுத்தர நாடுகளுக்காகவும் அறிவித்துள்ளது. இந்த நாடுகளின் உள்கட்டமைப்புகளுக்கு நிதி வழங்குவதற்கு இத்திட்டம் வகை செய்கிறது. இதற்கு மாற்றாக ஜி 7 நாடுகளின் கூட்டமைப்பு அமெரிக்க அதிபர் ஜோ பைடன் தலைமையில் புதிய திட்டத்தை அறிவித்துள்ளது. இத்திட்டம் சீனாவுக்குப் போட்டியாக அமைய உள்ளது.\nஇத்திட்டம் இந்தியாவுக்கு வரவேற்கத்தக்க திட்டமாக இருக்கும் என்றும் கருதப்படுகிறது. சீனாவின் உள்கட்டமைப்புத் திட்டம் இந்தியாவின் அண்டை நாடுகளான இலங்கை, பாகிஸ்தான் உள்ளிட்ட நாடுகளுக்கு வழங்கப்படுவது இந்தியாவின் கவனத்துக்குரியதாக உள்ளது. பி.ஆர். ஐ திட்டம் மூலம் தனது பொருளாதார மண்டலத்தையும் அரசியல் அதிகாரத்தையும் விரிவுபடுத்த சீனா  திட்டமிடுவதாக இந்தியா கருதுகிறது. \nகடந்த காலத்தில் சீனாவின் பொருளாதார திட்டங்களுக்கு இந்தியா ஆதரவு அளிக்கவில்லை. ஆக்ரமிப்பு காஷ்மீர் வழியாக சீனா பாகிஸ்தான் பொருளாதார மண்டலம் அமைப்பதற்கும் இந்தியா எதிர்ப்புத் தெரிவித்தது. தற்போது ஜி 7 நாடுகளின் உள்கட்டமைப்பு திட்டம் மூலமாக வளரும் நாடுகளுக்குத் தேவைப்படும் சுமார் 4 கோடி டாலர் நிதியுதவிக்கு வழி பிறக்கும் என்று எதிர்பார்க்கப்படுகிறது. கொரோனாவின் பேரிடரால் பொருளாதாரம் சிதறிய நிலையில் இந்த புதிய திட்டம் பெரும் மீட்சிக்கான நடவடிக்கையாகவும் சிறிய நாடுகளுக்கு உதவக்கூடியதாக கருதப்படுகிறது.","link":"https:\/\/www.polimernews.com\/view\/148148-சீனாவின்-அதிகாரத்துக்கு-கடிவாளம்---ஜோபைடன்-தலைமையில்-ஜி-7-உறுதி","image":["http:\/\/img.polimernews.com\/uploads\/web\/images\/original\/1623554006148148.jpg"],"pubdate":"Sun, 13 Jun 2021 08:36:36 +0530"},{"title":"Tamil News Today Live : பெண் குழந்தைகள் பாதுகாப்பு; பள்ளிகளில் சிசிடிவி கேமரா பொருத்த நடவடிக்கை : அமைச்சர் அன்பில் மகேஷ்!","text":"<p><strong>தமிழகத்தில் 1 கோடி பேருக்கு கொரோனா தடுப்பூசி :<\/strong><\/p>\n\n\n\n<p>தமிழகத்தில் இதுவரையில் கொரோனா தடுப்பூசி செலுத்திக் கொண்டோரின் எண்ணிக்கை ஒரு கோடியை கடந்துள்ளது. நேற்று ஒரு நாளில் 3,26,573 பேருக்கு தடுப்பூசி செலுத்தப்பட்ட நிலையில், 1,01,30,594 பேருக்கு இதுவரையில் தடுப்பூசி செலுத்தப்பட்டுள்ளது குறிப்பிடத்தக்கது.<\/p>\n\n\n\n<p><strong>தமிழகத்தில் கொரோனா நிலவரம் :<\/strong><\/p>\n\n\n\n<p>தமிழகத்தில் கடந்த 24 மணி நேரத்தில் 15,108 பேருக்கு கொரோனா தொற்று உறுதி செய்யப்பட்டுள்ளது. நேற்று ஒரே நாளில் 374 பேர் கொரோனா தொற்றுக்கு உள்ளாகி சிகிச்சை பலனளிக்காமல் இறந்துள்ளனர். சென்னையில் இரண்டாம் அலை கொரோனா தொற்றின் போது, நேற்று 1000-க்கும் கீழ் பாதிப்பு பதிவாகியுள்ளது குறிப்பிடத்தக்கது.<\/p>\n\n\n\n\n\n\n\n<p><strong>பள்ளிகளில் சிசிடிவி கேமராக்கள்; அமைச்சர் அன்பில் மகேஷ் :<\/strong><\/p>\n\n\n\n<p>தமிழகத்தில் பெண் குழந்தைகளின் பாதுகாப்பை உறுதி செய்திடும் நோக்கில், பள்ளிகளில் சிசிடிவி கேமராக்கள் பொருத்த நடவடிக்கை எடுக்கப்படும் என பள்ளிக் கல்வித்துறை அமைச்சர் அன்பில் மகேஷ் பொய்யாமொழி தெரிவித்துள்ளார்.<\/p>\n\n\n\n<p><strong>ஜி 7 மாநாடு; சிறப்பு அழைப்பாளரான பிரதமர் மோடி உரை :<\/strong><\/p>\n\n\n\n<p>ஜி 7 மாநாட்டில் சிறப்பு அழைப்பாளராக பங்குபெற்ற பிரதமர் மோடி, உலக சுகாதாரத்தை கட்டமைக்க, ஒரே பூமி, ஒரே ஆரோக்கியம் என்ற கோட்பாடு தேவை என்பதை வலியுறுத்தி உரையாற்றியுள்ளார்.<\/p>\n\n\n\n<p><strong>நூறு ரூபாயை நெருங்கும் பெட்ரோல், டீசல் விலை :<\/strong><\/p>\n\n\n\n<p>பெட்ரோல், டீசல் விலை நாளுக்கு நாள் அதிகரித்துக் கொண்டே செல்கிறது. சென்னையில் பெட்ரோல் ஒரு லிட்டர் ரூ. 97.43-க்கு விற்பனை செய்யப்படுகிறது. டீசல் லிட்டருக்கு ரூ.91.64-க்கும் விற்பனை செய்யப்பட்டு வருகிறது.<\/p>\n\n\n\n<p><strong>தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"nofollow\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/tamilnadu\/tamil-news-today-live-mk-stalin-anbil-magesh-cctv-camera-school-one-crore-vaccine-petrol-diesel-price-protest-admk-313389\/","image":["https:\/\/tamil.indianexpress.com\/wp-content\/uploads\/2021\/05\/rs-anbil.png"],"pubdate":"Sun, 13 Jun 2021 08:22:48 +0530"},{"title":"ரொம்ப மெனக்கெட வேணாம்… 30 நிமிசத்துல சுவையான மீன் குழம்பு ரெடி","text":"<p><strong>Fish Curry Recipe in tamil:&nbsp;<\/strong>உணவு பிரியர்கள் மத்தியில் மிகவும் விரும்பப்படும் உணவாக மீன் உள்ளது. இவற்றை குழம்பு, வறுவல், தொக்கு என பல வழிகளில் நாம் ருத்திருப்போம். அப்படி ருசிக்க தெரிந்த நம்மில் பலர் அவை போன்று கண்டிப்பாக ஒரு முறை சமைக்க வேண்டும் என்கிற ஆவல் நம்மிடையே கண்டிப்பாக இருந்திருக்கும். அவை போல சமைக்க சில சமயங்களில் நாமும் முயன்று இருப்போம். அதற்கு சில நேரங்களில் நல்ல தீர்வும் கிடைத்திருக்கும்.<\/p>\n\n\n\n<p>இருப்பினும், மீனில் நம்முடைய வீடுகளில் செய்யப்படும் சைடிஷ் அல்லது குழம்பு போல இருக்காது. அப்படி நம்முடைய வீடுகளில் செய்யப்படும் மீன் குழம்பு போல செய்வதற்கான ஈஸியான செய்முறையை இங்கு வழங்கியுள்ளோம்.<\/p>\n\n\n\n<p><strong>மீன் குழம்பு செய்யத் தேவையான பொருட்கள்<\/strong><\/p>\n\n\n\n<p>சமையல் எண்ணெய் &#8211; தேவையான அளவு<br \/>கடுகு &#8211; 1\/2 டீ ஸ்பூன்<br \/>சீரகம் &#8211; 1\/2 டீ ஸ்பூன்<br \/>வெந்தயம் &#8211; 1\/4 டீ ஸ்பூன்<br \/>சின்ன வெங்காயம் &#8211; 10 -15<br \/>கறிவேப்பிலை<br \/>மஞ்சள் தூள் &#8211; 1\/4 டீ ஸ்பூன்<br \/>மிளகாய் பொடி &#8211; காரத்திற்கேற்ப<br \/>மல்லி பொடி &#8211; 1 ஸ்பூன்<br \/>கஷ்மிரி வத்தல் பொடி &#8211; 1\/4 டீ ஸ்பூன்<br \/>தேவையான அளவு உப்பு<br \/>பெரிய எலுமிச்சை அளவு புளி<br \/>கிளிமூக்கு மாங்காய் ஒரு துண்டு<br \/>தேங்காய் பால்<\/p>\n\n\n\n<p>இரண்டு பெரிய வெங்காயம்<br \/>நான்கு நன்கு கனிந்த தக்காளிப் பழங்கள்<br \/>6 பல் பூண்டு<br \/>சிறிதளவு இஞ்சி<br \/>ஒரு பச்சை மிளகாய்<br \/>இவற்றை ஒன்றாக நன்கு அரைத்து கொள்ளவும்<\/p>\n\n\n\n<p><strong>நீங்கள் செய்ய வேண்டியவை<\/strong><\/p>\n\n\n\n<p>ஒரு கனமான பாத்திரத்தை எடுத்து அதில் முதலில் எண்ணெயை ஊற்றி சூடேற்றவும். பிறகு கடுகு, சீரகம், வெந்தயம் ஆகியவற்றை பொறிய விடவும். அவை நன்கு பொறிந்த பிறகு பொடியாக வெட்டி வைத்துள்ள சின்ன வெங்காயத்தைச் சேர்த்து வதக்கவும். வதக்கும் போதே சிறிதளவு கறிவேப்பிலைகளை சேர்த்துக்கொள்ளவும்.<\/p>\n\n\n\n<p>அதன் பிறகு முன்பு அரைத்து வைத்துள்ள வெங்காயம், தக்காளி, பூண்டு, இஞ்சி, மற்றும் பச்சை மிளகாய் கலவையை இப்போது சேர்த்து கொள்ளவும். பிறகு அவற்றை ஒரு மூடியால் 10 நிமிடங்களுக்கு மூடி வைத்து மிதமான சூட்டில் கொதிக்கவிடவும். அவை கொதித்த பிறகு, ஊறவைத்துள்ள எலுமிச்சை அளவு புளியை கரைத்து ஊற்றவும். சில நிமிடங்கள் கொதித்த பிறகு, அவற்றுடன் தேங்காய் பாலை சேர்க்கவும்.<\/p>\n\n\n\n<p>இந்த கலவை 2 நிமிடங்கள் கொதித்த பிறகு, முன்பு உப்பு, மஞ்சள் பொடி, மிளகாய் பொடி சேர்த்து மீனில் தடவப்பட்ட இருக்கும் மீனை சேர்த்து கொதிக்க வைக்க வேண்டும். 5 முதல் 7 நிமிடங்கள் இவற்றை கொதிக்க விடவும். இப்போது நீங்கள் விரும்பிய சுவையில் மீன் குழம்பு தயாராக இருக்கும். இவற்றுக்கு கூடுதல் சுவை சேர்க்க கிளிமூக்கு மாங்காய் ஒரு துண்டு சேர்த்துக்கொள்ளலாம்.<\/p>\n\n\n\n\n\n\n\n<p><strong>“தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற&nbsp;&nbsp;<a href=\"https:\/\/t.me\/ietamil\">t.me\/ietamil<\/a>“<\/strong><\/p>","link":"https:\/\/tamil.indianexpress.com\/lifestyle\/fish-curry-recipe-in-tamil-how-to-make-home-style-fish-curry-313331\/","image":["https:\/\/tamil.indianexpress.com\/wp-content\/uploads\/2021\/06\/tamil-indian-express-2021-06-12T194614.496.jpg"],"pubdate":"Sun, 13 Jun 2021 08:00:11 +0530"},{"title":"கமகமக்கும் கறிவேப்பிலை சட்னியின் ரகசியம் இது தானா? இவ்ளோ நாள் தெரியாம போய்ருச்சே!","text":"<p><strong>Chutney Recipe in tamil:&nbsp;<\/strong>கறிவேப்பிலை அல்லது கறி இலைகள் என அழைக்கப்படும் கறிவேப்பிலை சமையல் பயன்பாடுகளைத் தவிர, மருத்துவ குணம் வாய்ந்த ஒன்றாகவும் உள்ளன. இவை நோய் எதிர்ப்பு சக்தியை அதிகரிக்கபதோடு தோல் மற்றும் முடி சம்பந்தமான பிரச்சனைகளுக்கு தீர்வு தருகின்றன.&nbsp;<\/p>\n\n\n\n<p>இவற்றில் ஃபைபர், புரதம், கால்சியம், வைட்டமின்கள் மற்றும் தாதுக்கள் நிறைந்து காணப்படுகின்றன. மேலும் இவை உடல் பருமன் போன்ற வாழ்க்கை முறை சிக்கல்களையும் நிர்வகிக்க உதவுகின்றன.&nbsp;<\/p>\n\n\n\n<p>இவ்வளவு ஆரோக்கிய நன்மைகளை உள்ளடக்கியுள்ள கறிவேப்பிலையில் கொங்கு நாட்டு ஸ்டைலில் சட்னி எப்படி செய்யலாம் என்று இங்கு பார்க்கலாம்.&nbsp;<\/p>\n\n\n\n<p><strong>தேவையான பொருட்கள்&nbsp;<\/strong><\/p>\n\n\n\n<p>சமையல் எண்ணெய் &#8211; 3 ஸ்பூன்&nbsp;<\/p>\n\n\n\n<p>உளுந்தம் பருப்பு &#8211; 1 ஸ்பூன்&nbsp;<\/p>\n\n\n\n<p>சின்ன வெங்காயம் &#8211; 7 -8&nbsp;<\/p>\n\n\n\n<p>காய்ந்த சிவப்பு மிளகாய் &#8211; 3&nbsp;<\/p>\n\n\n\n<p>வறுக்கப்பட்ட நிலக்கடலை &#8211; 1 1\/2 டேபிள் ஸ்பூன்&nbsp;<\/p>\n\n\n\n<p>புளி &#8211; சிறிதளவு (சுவைக்கேற்ப)<\/p>\n\n\n\n<p>தேங்காய் துருவல் &#8211; சிறிதளவு&nbsp;<\/p>\n\n\n\n<p>&nbsp;கறிவேப்பிலை&nbsp;<\/p>\n\n\n\n<p><strong>நீங்கள் செய்ய வேண்டியவை&nbsp;<\/strong><\/p>\n\n\n\n<p>முதலில் ஒரு கனமான கடாய்யை எடுத்து அதில் 3 ஸ்பூன் எண்ணெய் விடவும். பிறகு 1 ஸ்பூன் உளுந்த பருப்பை சேர்த்து நன்றாக சிவக்க வறுக்கவும். அதன் பின்னர் உரித்து வைத்துள்ள சின்ன வெங்காயத்தை அவற்றோடு சேர்த்து பொன்னிறமாக வதக்கவும். பிறகு காய்ந்த சிவப்பு மிளகாயைச் சேர்த்து மீண்டும் வதக்கவும்.&nbsp;<\/p>\n\n\n\n<p>இப்போது நன்கு வறுக்கப்பட்ட நிலக்கடலை, புளி, தேங்காய் துருவல் ஆகியவற்றை ஒன்றன் பின் ஒன்றாக சேர்த்து தொடர்ந்து வறுக்கவும்.&nbsp; கடைசியாக நாம் முன்பு உருவி வைத்துள்ள கறி இலைகளை அவற்றோடு சேர்த்து நன்றாக வதக்கவும்.பின்னர், இந்த கலவையை ஒரு மிக்சியில் எடுத்து தேவையான அளவு உப்பு சேர்த்து நன்கு அரைக்கவும்&nbsp;<\/p>\n\n\n\n<p>இப்போது, அவற்றை திறந்து பார்த்தால் நீங்கள் ஆவலோடு எதிர்பார்த்த&nbsp; கறிவேப்பிலை சட்னி தயாராக இருக்கும். இந்த சட்னியை உங்கள் காலை உணவுகளான இட்லி, தோசை போன்றவற்றுடன் சேர்த்து சுவைக்கலாம்.&nbsp;<\/p>\n\n\n\n\n\n\n\n<p><strong>“தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற&nbsp;&nbsp;<a href=\"https:\/\/t.me\/ietamil\">t.me\/ietamil<\/a>“<\/strong><\/p>","link":"https:\/\/tamil.indianexpress.com\/lifestyle\/chutney-recipe-in-tamil-how-make-curry-leaves-chutney-in-tamil-313324\/","image":["https:\/\/tamil.indianexpress.com\/wp-content\/uploads\/2021\/06\/tamil-indian-express-2021-06-12T192011.917.jpg"],"pubdate":"Sun, 13 Jun 2021 07:03:39 +0530"},{"title":"கன்னியாகுமரி: பேய் ஓட்டுவதாகக்கூறி பெண்ணை சங்கிலியால் கட்டி, அடித்த சாமியார்! போலீஸ் விசாரணை!","text":"<p>கன்னியாகுமரி மாவட்டம் குளச்சல் அருகே செம்பொன்விளை பகுதியைச் சேர்ந்தவர் துரைராஜ். இவர் வீட்டின் அருகே ஒரு அய்யா பதி அமைத்து அருள் வாக்கு சொல்வதும், மனநலம் பாதிக்கப்பட்டவர்களை சங்கிலியில் கட்டி போட்டு பிரம்பால் அடித்து பேய் ஓட்டுவது போன்ற செயல்களில் ஈடுபட்டு வருவதாக கூறப்படுகிறது. இதனால் அவரை அப்பகுதியைச் சேர்ந்த சிலர் துரைராஜ் சாமியார் என அழைக்கின்றனர். இந்த நிலையில் அந்த பதியில் இளம் பெண் ஒருவர் சங்கிலியால் கட்டப்பட்ட நிலையில், உடல் முழுவதும் பிரம்பால் அடிக்கப்பட்ட காயங்களுடன் உருண்டு புரளுவது போன்ற வீடியோ ஒன்று சமூக வலைத்தளங்களில் வெளியாகி அதிர்ச்சியை ஏற்படுத்தியது. இதுகுறித்து தகவல் அறிந்த குளச்சல் டி.எஸ்.பி கணேசன் போலீஸாருடன் சென்று விசாரணை நடத்தியபோது, அங்கு ஒரு இளம் பெண் சித்திரவதைக்கு உள்ளாக்கப்பட்டு உடலில் காயங்களுடன் இருப்பதைக் கண்டார். அதுகுறித்து உடனடியாக விசாரணையில் இறங்கினார் டி.எஸ்.பி. விசாரணையில் அந்த பெண் செம்பொன்விளை அருகே உள்ள சேவிளை பகுதியை சேர்ந்த  ராணுவ வீரரின் மனைவி  என்பது தெரியவந்தது.<\/p><figure><img src=\"https:\/\/gumlet.assettype.com\/vikatan\/2021-06\/9c598b67-ff67-4d6a-a7e7-4aede3c9e0d2\/IMG_20210612_WA0028.jpg\" \/><figcaption>சாமியார் என கூறப்படும் துரைராஜ்<\/figcaption><\/figure><p>பட்டதாரி பெண்ணான அவருக்கு கடந்த 15-நாட்களுக்கு முன் மனநலம் பாதிக்கப்பட்டதாக கூறப்படுகிறது. இதையடுத்து அவரது கணவர் மற்றும்  பெற்றோர் அவருக்கு பேய் பிடித்திருக்கலாம் என எண்ணி செம்பொன்விளை அய்யா பதியில் உள்ள துரைராஜ் சாமியாரிடம் அழைத்துச் சென்றுள்ளனர். அந்த பெண்ணின் கை கால்களை கட்டிய சாமியார் துரைராஜ், வீட்டின் அருகில் உள்ள அய்யா கோயிலுக்கு அழைத்து சென்றுள்ளார்.<\/p><p>சாமியார் துரைராஜ் அவர்களை குடும்பத்தோடு கோயிலில் தங்க வைத்து அந்த பெண்ணை சங்கிலியில் கட்டிப்போட்டு பேய் ஓட்டுவதாக கூறி சாமி அருள் வந்தது போல் தினமும் பிரம்பால் அடித்து சித்திரவதை செய்ததுள்ளதும் விசாரணையில் தெரிய வந்தது. இதையடுத்து பெண்ணின் கணவரான ராணுவ வீரருக்கு போலீஸார் அறிவுரை கூறி, படுகாயங்களுடன் இருந்த அந்த பெண்ணை மீட்டு மருத்துவமனைக்கு அனுப்பி வைத்தனர். மனநலம் பாதித்தால் அதற்காக நவீன மருத்துவ சிகிச்சைகள் உள்ளன என்றும். அன்பாக அரவணைத்தாலே மன நலன் காக்கப்படும் என்றும் கணவரிடம் போலீஸார் அறிவுரை கூறினர்.<\/p><figure><img src=\"https:\/\/gumlet.assettype.com\/vikatan\/2021-06\/1437cade-637e-4884-b04f-8466bc165690\/IMG_20210613_090051.jpg\" \/><figcaption>போலீஸ் விசாரணை<\/figcaption><\/figure><p>மேலும், சாமியார் துரைராஜிடம் போலீஸார் விசாரணை நடத்தியபோது அவர் ஏற்கனவே பலருக்கு பேய் ஓட்டியதாக கூறியிருக்கிறார். மேலும்  கோயிலுக்கு பல பக்தர்கள் வந்து செல்வதாகவும் கூறியிருக்கிறார். இனி இதுபோன்று யாரையும் சங்கிலியால் கட்டி வைக்கவோ, பிரம்பால் அடிக்கவோ கூடாது என சாமியார் துரைராஜை போலீஸார் எச்சரித்தனர். மேலும் அவரிடம் தொடர்ந்து விசாரணை நடத்தப்பட்டு வருகிறது.<\/p>","link":"https:\/\/www.vikatan.com\/news\/crime\/the-preacher-who-tied-the-young-woman-to-a-chain-and-beat-her","image":["https:\/\/gumlet.assettype.com\/vikatan\/2021-06\/01a3fe0a-1c2e-446a-958d-5ad424eead97\/WhatsApp_Image_2021_06_13_at_10_47_01_AM.jpeg"],"pubdate":"Sun, 13 Jun 2021 05:21:28 +0000"},{"title":"நாடு முழுவதும் 18ம் தேதி மருத்துவர்கள் போராட்டம் அறிவிப்பு…! காரணம் இதுதான்…!","text":"<p>கொரோனா பெருந்தொற்றுக்கு எதிராக முன்களப்பணியாளர்களான மருத்துவர்கள், செவிலியர்கள் உள்ளிட்ட மருத்துவ ஊழியர்கள் இரவு, பகல் பாராமல் போராடி வருகின்றனர்.<\/p>\n\n\n\n<p>இந்த நிலையில், கொரோனா தொற்றால் இறப்போரின் உறவினர்கள், மருத்துவர்களை தாக்கும் சம்பவம் தொடர்கதையாகி உள்ளது.<\/p>\n\n\n\n<p>இதை கண்டித்து நாடு முழுவதும் 18 ஆம் தேதி மருத்துவர்கள் போராட்டத்தில் ஈடுபட உள்ளதாக தகவல் வெளியாகி உள்ளது.<\/p>\n\n\n\n<p>இது குறித்து ஐஎம்ஏ வெளியிட்டுள்ள செய்திகுறிப்பில், கொரோனா வைரசை கட்டுப்படுத்தும் பணியில் டாக்டர்கள் பணியாற்றி வரும் அதே நேரத்தில் இவர்கள் மீது தேவையற்ற தாக்குதல்களும் நடத்தப்பட்டு வருவதாக தெரிவிக்கப்பட்டுள்ளது.<\/p>\n\n\n\n<p>அசாம் பீகார் ,மேற்கு வங்கம், டெல்லி, உத்தரப்பிரதேசம், கர்நாடகா உள்ளிட்ட மாநிலங்களில் கடந்த இரண்டு வாரங்களில் டாக்டர்களுக்கு எதிரான போராட்டங்கள் அதிகரித்து உள்ளது என்றும் இதனை தடுக்கும் வகையில் மருத்துவமனைகளை பாதுகாக்கப்பட்ட மண்டலங்களாக அறிவிக்கப்பட வேண்டும் என்றும் தெரிவிக்கப்பட்டுள்ளது.<\/p>\n\n\n\n<p>மருத்துவர்கள் மீதான தாக்குதலை கண்டிக்கும் வகையில் நாடு முழுவதும் மாஸ்க்குகள் அணிந்து ரிப்பன் அணிந்து சட்டைகளில் கருப்பு பேட்ஜ்கள் அணிந்து வன்முறைக்கு எதிரான விழிப்புணர்வு பிரசாரம் மேற்கொள்ளப்படும் என்றும் அறிவிக்கப்பட்டுள்ளது.<\/p>\n<p>The post <a href=\"https:\/\/tamilmint.com\/at-18th-doctor-protest-announced\/\" rel=\"nofollow\">நாடு முழுவதும் 18ம் தேதி மருத்துவர்கள் போராட்டம் அறிவிப்பு…! காரணம் இதுதான்…!<\/a> appeared first on <a href=\"https:\/\/tamilmint.com\" rel=\"nofollow\">TAMIL MINT<\/a>.<\/p>","link":"https:\/\/tamilmint.com\/at-18th-doctor-protest-announced\/","image":["https:\/\/tamilmint.com\/wp-content\/uploads\/2021\/06\/FotoJet-38.jpg"],"pubdate":"Sun, 13 Jun 2021 05:13:36 +0000"},{"title":"இலங்கையில் நேற்று மாத்திரம் 1 இலட்சத்து 37 ஆயிரத்துக்கும் மேற்பட்டோருக்கு  தடுப்பூசி செலுத்தப்பட்டது!","text":"<div class=\"vuukle-powerbar powerbarBoxDiv\" id=\"vuukle-powerbar\"><\/div>\n<p>இந்த நிலையில், நாட்டில் இதுவரை 22 இலட்சத்து 59 ஆயிரத்து 385 பேருக்கு கொரோனா தடுப்பூசியின் முதலாவது டோஸ் போடப்பட்டுள்ளதாக தொற்று நோயியல் பிரிவு குறிப்பிட்டுள்ளது.<\/p>\n\n\n\n<p>குறிப்பாக 59 ஆயிரத்து 881 பேருக்கு சீனாவின் சினோபார்ம் தடுப்பூசியின் முதலாவது டோஸ் செலுத்தப்பட்டுள்ளது.<\/p>\n\n\n\n<p>அதன்படி, நாட்டில் இதுவரை 12 இலட்சத்து 69 ஆயிரத்து 157 பேருக்கு சினோபார்ம் தடுப்பூசி செலுத்தப்பட்டுள்ளது.<\/p>\n\n\n\n<p>இதேநேரம், நேற்று சினோபார்ம் தடுப்பூசியின் இரண்டாவது டோஸ் 76 ஆயிரத்து 615 பேருக்கு செலுத்தப்பட்டது.<\/p>\n\n\n\n<p>இதேவேளை, நேற்றைய தினம் 181 பேருக்கு கொவிசீல்ட் தடுப்பூசியின் இரண்டாவது டோஸ் போடப்பட்டுள்ளது.<\/p>\n\n\n\n<div class=\"wp-block-cover has-background-dim\"><div class=\"wp-block-cover__inner-container\">\n<p class=\"has-text-align-center has-large-font-size\"><\/p>\n<\/div><\/div>\n\n\n\n<p>இதற்கமைய, இதுவரை 355,358 பேருக்கு கொவிசீல்ட் தடுப்பூசியின் இரண்டாவது டோஸ் செலுத்தப்பட்டுள்ளது.<\/p>\n\n\n\n<p>இதேவேளை, இதுவரை 64 ஆயிரத்து 986 பேருக்கு ஸ்புட்னிக் வீ தடுப்பூசியின் முதலாவது டோஸ் செலுத்தப்பட்டுள்ளதாக தொற்று நோயியல் பிரிவு தெரிவித்துள்ளது.<\/p>\n<div class=\"vuukle-powerbar powerbarBoxDiv\" id=\"vuukle-powerbar\"><\/div><div class=\"emotesBoxDiv\" id=\"vuukle-emote\"><\/div><p>The post <a href=\"https:\/\/vanakkamlondon.com\/world\/srilanka\/2021\/06\/116658\/\" rel=\"nofollow\">இலங்கையில் நேற்று மாத்திரம் 1 இலட்சத்து 37 ஆயிரத்துக்கும் மேற்பட்டோருக்கு  தடுப்பூசி செலுத்தப்பட்டது!<\/a> appeared first on <a href=\"https:\/\/vanakkamlondon.com\" rel=\"nofollow\">Vanakkam London<\/a>.<\/p>","link":"https:\/\/vanakkamlondon.com\/world\/srilanka\/2021\/06\/116658\/","image":["https:\/\/vanakkamlondon.com\/wp-content\/uploads\/2021\/06\/unnamed-2021-06-12T224622.031.jpg"],"pubdate":"Sun, 13 Jun 2021 05:13:07 +0000"},{"title":"கேங்ஸ்டர் படத்தில் பிரியாமணி!","text":"<div class=\"vuukle-powerbar powerbarBoxDiv\" id=\"vuukle-powerbar\"><\/div>\n<p>‘பருத்தி வீரன்’ படத்தின் மூலம் நல்ல அறிமுகத்தை பெற்றவர் பிரியாமணி. இவர் சமீபத்தில் வெளியான ‘தி பேமிலி மேன் 2’ வெப் சீரிஸிலும் நடித்துள்ளார். தெலுங்கில் ‘நாரப்பா’, ‘விராட்டா பர்வம்’, ‘சயனைடு மோகன்’ உள்ளிட்ட பல படங்களை பிரியாமணி கைவசம் வைத்துள்ளார்.<\/p>\n\n\n\n<p>இந்த படங்களை அடுத்து விவேக் இயக்கத்தில் புதிய படத்திலும் நடிக்க உள்ளார். இப்படம் மும்பையில் நிழல் உலக தாதாக்களின் வாழ்க்கையை மையமாக வைத்து கேங்ஸ்டர் படமாக உருவாகிறது.<\/p>\n\n\n\n<div class=\"wp-block-cover has-background-dim\"><div class=\"wp-block-cover__inner-container\">\n<p class=\"has-text-align-center has-large-font-size\"><\/p>\n<\/div><\/div>\n\n\n\n<p>கடந்த ஆண்டு டிசம்பர் மாதம் பூஜை போடப்பட்ட இப்படத்தின் படப்பிடிப்பு விரைவில் துவங்க உள்ளது. இந்நிலையில் இந்த படம் குறித்து பேசியுள்ள நடிகை பிரியாமணி, இந்த படத்தில் ஒப்பந்தக் கொலையாளியாக நடிப்பது மிகுந்த உற்சாகம் அளிக்கிறது. மேலும் சவாலான கதாபாத்திரத்தை ஏற்று நடிப்பதால், அதற்காக தன்னை தயார்படுத்தி வருவதாகவும் கூறியுள்ளார்.<\/p>\n<div class=\"vuukle-powerbar powerbarBoxDiv\" id=\"vuukle-powerbar\"><\/div><div class=\"emotesBoxDiv\" id=\"vuukle-emote\"><\/div><p>The post <a href=\"https:\/\/vanakkamlondon.com\/cinema\/2021\/06\/116652\/\" rel=\"nofollow\">கேங்ஸ்டர் படத்தில் பிரியாமணி!<\/a> appeared first on <a href=\"https:\/\/vanakkamlondon.com\" rel=\"nofollow\">Vanakkam London<\/a>.<\/p>","link":"https:\/\/vanakkamlondon.com\/cinema\/2021\/06\/116652\/","image":["https:\/\/vanakkamlondon.com\/wp-content\/uploads\/2021\/06\/21-60c4950495408.jpg"],"pubdate":"Sun, 13 Jun 2021 04:52:07 +0000"},{"title":"பள்ளி படிப்பை பாதியில் நிறுத்தியவர்களுக்கான குட்நியூஸ்..! மத்திய அரசு நிதியுதவி…!","text":"<p>பல்வேறு காரணங்களால் படிப்பை பாதியில் நிறுத்தியவர்களின் தகவல்களை சேகரிக்க &#8216;பிரபந்த்&#8217; என்ற வலைதளத்தை மத்திய கல்வி அமைச்சகம் துவக்கியுள்ளது.<\/p>\n\n\n\n<p>இது குறித்து, மத்திய கல்வி அமைச்சர் ரமேஷ் பொக்ரியால் வெளியிட்டு உள்ள செய்தி, பிரபந்த் என்ற வலைதளத்தில், அனைத்து மாநிலங்கள், யூனியன் பிரதேசங்கள் ஆகியவை, பள்ளி மற்றும் சிறப்பு பயிற்சி மையங்களில் படிப்பை பாதியில் நிறுத்திய, 6 &#8211; 18 வயது வரை உள்ளோரின் விபரங்களை பதிவேற்ற வேண்டும் என்று தெரிவித்துள்ளார்.<\/p>\n\n\n\n<p>அதன் அடிப்படையில், 6 &#8211; 14 வயது வரையிலான மாணவர்கள், &#8216;சமக்ரா சிக் ஷா&#8217; திட்டத்தின் கீழ், பள்ளிகளில் மீண்டும் சேர்க்கப்படுவர் என்றும் அவர்களுக்கு நிதியுதவியும் வழங்கப்படும் என்றும் மத்திய அமைச்சர் ரமேஷ் பொக்ரியால் குறிப்பிட்டுள்ளார்.<\/p>\n\n\n\n<p>அதேபோல, சமூக மற்றும் பொருளாதாரத்தில் பின்தங்கிய, படிப்பை பாதியில் நிறுத்திய, 16 &#8211; 18 வயதினருக்கு, திறந்தவெளி பல்கலையில் படிப்பை தொடர ஏற்பாடு செய்யப்படும் என்றும் இந்த திட்டம், இந்த கல்வி ஆண்டு முதல் அமலுக்கு வருகிறது என்றும் தெரிவித்துள்ளார்.<\/p>\n<p>The post <a href=\"https:\/\/tamilmint.com\/good-news-for-those-who-have-dropped-out-of-school\/\" rel=\"nofollow\">பள்ளி படிப்பை பாதியில் நிறுத்தியவர்களுக்கான குட்நியூஸ்..! மத்திய அரசு நிதியுதவி…!<\/a> appeared first on <a href=\"https:\/\/tamilmint.com\" rel=\"nofollow\">TAMIL MINT<\/a>.<\/p>","link":"https:\/\/tamilmint.com\/good-news-for-those-who-have-dropped-out-of-school\/","image":["https:\/\/tamilmint.com\/wp-content\/uploads\/2021\/06\/FotoJet-37.jpg"],"pubdate":"Sun, 13 Jun 2021 04:49:42 +0000"},{"title":"லாக் டவுன் சமயத்தில் உருவான மாடித்தோட்டம் வீடியோ.. தல அஜித்தை பின்பற்றும் சிவகார்த்திகேயன்!","text":"<p>இந்த ஊரடங்கு காலத்தில் சிவகார்த்திகேயன் தனது வீட்டின் மாடியில் தோட்டம் வைத்து வீடியோ ஒன்றை வெளியிட்டுள்ளார். அவரின் ரசிகர்களை ஊக்குவிக்கும் வகையில் இந்த வீடியோ தற்போது வைரலாகி வருகிறது.<\/p>\n<p><\/p>\n<p>The post <a href=\"https:\/\/www.cinemapettai.com\/sivakarthikeyan-bulid-a-maadi-thottam-during-the-lockdown-video\/\" rel=\"nofollow\">லாக் டவுன் சமயத்தில் உருவான மாடித்தோட்டம் வீடியோ.. தல அஜித்தை பின்பற்றும் சிவகார்த்திகேயன்!<\/a> appeared first on <a href=\"https:\/\/www.cinemapettai.com\" rel=\"nofollow\">Cinemapettai<\/a>.<\/p>","link":"https:\/\/www.cinemapettai.com\/sivakarthikeyan-bulid-a-maadi-thottam-during-the-lockdown-video\/","image":["https:\/\/www.cinemapettai.com\/wp-content\/uploads\/2021\/06\/ajith-siva.jpg"],"pubdate":"Sun, 13 Jun 2021 04:45:14 +0000"},{"title":"யாழில் கொரோனா  தொற்றினால் மேலும் 2 இருவர் உயிரிழப்பு!","text":"<div class=\"vuukle-powerbar powerbarBoxDiv\" id=\"vuukle-powerbar\"><\/div>\n<p>யாழ்ப்பாணத்தில் கொரோனா வைரஸ் தொற்றினால் மேலும் இருவர் உயிரிழந்துள்ளனர்.<\/p>\n\n\n\n<p>யாழ்ப்பாணம் போதனா வைத்தியசாலை தனிமைப்படுத்தல் சிகிச்சை விடுதியில், சிகிச்சை பெற்று வந்த பருத்தித்துறையினைச் சேர்ந்த 68 வயதுடைய ஆணொருவர் உயிரிழந்துள்ளார்.<\/p>\n\n\n\n<p>அவரது சடலத்தை சுகாதார விதிமுறைகளுக்கு அமையவாக கோம்பயன் மணல் மயானத்தில் மின் தகனம் செய்ய நடவடிக்கை மேற்கொள்ளப்பட்டிருந்தது.<\/p>\n\n\n\n<p>இதேவேளை&nbsp;யாழ்ப்பாணம் போதனா வைத்தியசாலையில் சிகிச்சை பெற்று வந்த&nbsp; பெண்ணொருவரும் நேற்று உயிரிழந்துள்ளார். அவரது உடலினையும் தகனம் செய்வதற்கு நடவடிக்கை மேற்கொள்ளப்பட்டதாக வைத்தியசாலை தகவல்கள் தெரிவிக்கின்றன.<\/p>\n\n\n\n<div class=\"wp-block-cover has-background-dim\"><div class=\"wp-block-cover__inner-container\">\n<p class=\"has-text-align-center has-large-font-size\"><\/p>\n<\/div><\/div>\n\n\n\n<p>இதற்கமைய யாழ்ப்பாணத்தில் இதுவரை 55 பேர் கொரோனா வைரஸ் தொற்றினால் உயிரிழந்துள்ளமை குறிப்பிடத்தக்கது.<\/p>\n\n\n\n<p><\/p>\n\n\n\n<p><\/p>\n\n\n\n<p><\/p>\n<div class=\"vuukle-powerbar powerbarBoxDiv\" id=\"vuukle-powerbar\"><\/div><div class=\"emotesBoxDiv\" id=\"vuukle-emote\"><\/div><p>The post <a href=\"https:\/\/vanakkamlondon.com\/world\/srilanka\/2021\/06\/116643\/\" rel=\"nofollow\">யாழில் கொரோனா  தொற்றினால் மேலும் 2 இருவர் உயிரிழப்பு!<\/a> appeared first on <a href=\"https:\/\/vanakkamlondon.com\" rel=\"nofollow\">Vanakkam London<\/a>.<\/p>","link":"https:\/\/vanakkamlondon.com\/world\/srilanka\/2021\/06\/116643\/","image":["https:\/\/vanakkamlondon.com\/wp-content\/uploads\/2021\/06\/21-60bda9b112172.jpg"],"pubdate":"Sun, 13 Jun 2021 04:43:11 +0000"},{"title":"மூக்கு வழியே செலுத்தும் கொரோனா தடுப்பு மருந்து…!","text":"<p>உலகம் முழுவதும் கொரோன பாதிப்பு, பெரும் அச்சுறுத்தலை ஏற்படுத்தி வரும் நிலையில், தடுப்பு மருந்துகளை கண்டுபிடிக்கும் முயற்சியிலும், அதை மக்களுக்கு செலுத்தும் பணியிலும் பல்வேறு நாடுகள் தீவிரமாக ஈடுபட்டுள்ளன.<\/p>\n\n\n\n<p>தடுப்பு மருந்துகளின் தரத்தை மேம்படுத்த ஆராய்ச்சிகளும் தொடர்ந்து நடந்த வண்ணம் உள்ளது.<\/p>\n\n\n\n<p>இந்நிலையில் சீனா நாசி துவாரத்தில் அடிக்கும் ஸ்பிரே வடிவில் ஒரு புதிய திரவநிலை தடுப்பு மருந்தை உருவாக்கி உள்ளது.<\/p>\n\n\n\n<p>வலி நிவாரண ஸ்பிரேபோல இதனை நாசி துவாரத்தில் அடித்துக் கொள்ளலாம் என்றும் இந்த திரவ தடுப்பு மருந்தை சுவாசிப்பதன் மூலமாக அது நுரையீரலுக்குள் சென்று கொரோனா வைரஸ் தாக்கத்தை நுரையீரலில் குறைக்கிறது என்றும் ஆராய்ச்சியாளர்கள் தெரிவித்துள்ளனர்.<\/p>\n\n\n\n<p>இந்த திரவநிலை தடுப்பு மருந்து இன்னும் சோதனை நிலையிலேயே உள்ளதென்றும் இது உண்மையாகவே பலன் அளிக்குமானால் இதனை பொது மக்களுக்கு அளிக்க சீன அரசு திட்டமிட்டுள்ளதாகவும் குறிப்பிட்டுள்ளனர்.<\/p>\n<p>The post <a href=\"https:\/\/tamilmint.com\/nasal-spray-for-corona-found-in-china\/\" rel=\"nofollow\">மூக்கு வழியே செலுத்தும் கொரோனா தடுப்பு மருந்து…!<\/a> appeared first on <a href=\"https:\/\/tamilmint.com\" rel=\"nofollow\">TAMIL MINT<\/a>.<\/p>","link":"https:\/\/tamilmint.com\/nasal-spray-for-corona-found-in-china\/","image":["https:\/\/tamilmint.com\/wp-content\/uploads\/2021\/06\/FotoJet-36.jpg"],"pubdate":"Sun, 13 Jun 2021 04:37:51 +0000"},{"title":"கொரோனா தடுப்பூசி போட மறுப்பவர்களின் செல்போன் இணைப்பு துண்டிப்பு…!","text":"<p>உலகையே ஆட்டிப்படைத்து வரும் கொரோனா வைரசை கட்டுப்படுத்த, தடுப்பூசி போடும் பணியை இந்தியா உள்பட பல்வேறு நாடுகள் முடுக்கி விட்டுள்ளன.<\/p>\n\n\n\n<p>ஆனால் சில நாடுகளில் தடுப்பூசி போட்டுக்கொள்வதில் மக்களிடையே பெரும் தயக்கம் நீடித்து வருகிறது. அதில் பாகிஸ்தானும் ஒன்று.<\/p>\n\n\n\n<p>அங்கு பல வாரங்கள் கடுமையான கட்டுப்பாடுகள் அமல்படுத்தப்பட்ட போதும், தற்போது கொரோனாவின் 3-வது அலை தொடங்கியிருக்கிறது.<\/p>\n\n\n\n<p>எனவே தடுப்பூசி போடும் பணிகளை துரிதப்படுத்த தேசிய மற்றும் மாகாண அரசுகள் நடவடிக்கைகளை மேற்கொண்டு வருகின்றன.<\/p>\n\n\n\n<p>இதில், தடுப்பூசி போட மறுப்பவர்களின் தண்டனை வழங்கியும் வருகின்றன.<br \/>அந்தவகையில் பஞ்சாப் மாகாணத்தில் தடுப்பூசி போடாதவர்களின் செல்போன் இணைப்புகளை துண்டிக்க முடிவு செய்யப்பட்டு உள்ளது.<\/p>\n\n\n\n<p>இது முதலில் வெறும் பரிந்துரையாக மட்டுமே இருந்த நிலையில், மக்களின் தயக்கம் நீடிப்பதால் அதை செயல்படுத்த முடிவு செய்திருப்பதாகவும், இதை எவ்வாறு அமல்படுத்துவது என்பது குறித்து தொலைதொடர்புத்துறை முடிவு செய்யும் எனவும் மாகாண சுகாதாரத்துறை அதிகாரி தெரிவித்தார்.<\/p>\n\n\n\n<p>முன்னதாக தடுப்பூசி போடாத அரசு ஊழியர்களுக்கு அடுத்த மாதம் முதல் சம்பளம் வழங்கப்படாது என மாகாண அரசு அறிவித்து இருந்தது குறிப்பிடத்தக்கது.<\/p>\n<p>The post <a href=\"https:\/\/tamilmint.com\/2-days-ago-dawn-punjab-govt-decides-to-block-sim-cards-of-people-refusing-vaccines\/\" rel=\"nofollow\">கொரோனா தடுப்பூசி போட மறுப்பவர்களின் செல்போன் இணைப்பு துண்டிப்பு…!<\/a> appeared first on <a href=\"https:\/\/tamilmint.com\" rel=\"nofollow\">TAMIL MINT<\/a>.<\/p>","link":"https:\/\/tamilmint.com\/2-days-ago-dawn-punjab-govt-decides-to-block-sim-cards-of-people-refusing-vaccines\/","image":["https:\/\/tamilmint.com\/wp-content\/uploads\/2021\/06\/FotoJet-35-1.jpg"],"pubdate":"Sun, 13 Jun 2021 04:18:09 +0000"}]