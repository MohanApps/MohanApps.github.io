[{"title":"முதல்வராக பொறுப்பேற்க உள்ள ஸ்டாலினுக்கு ஜெயலலிதா உதவியாளர் வைத்த முக்கிய கோரிக்கை..!","text":"இக்கட்டான சூழ்நிலையில் முதல்வர் பதவி உங்களை வந்தடைந்திருக்கிறது. விழிப்போடு செயல்பட்டு மக்களைக் காப்பாற்ற விரைவாக செயல்படுவீர்கள் என்ற நம்பிக்கை இருக்கிறது என ஜெயலலிதா உதவியாளர் பூங்குன்றன் கூறியுள்ளார்.  இது தொடர்பாக ஜெயலலிதா உதவியாளர் பூங்குன்றன் வெளியிட்டுள்ள முகநூல் பதிவில்;- கொரோனா என்ற கொடிய நோயிலிருந்து மக்களை காப்பாற்ற வேண்டும். இக்கட்டான சூழ்நிலையில் முதல்வர் பதவி உங்களை வந்தடைந்திருக்கிறது. விழிப்போடு செயல்பட்டு மக்களைக் காப்பாற்ற விரைவாக செயல்படுவீர்கள் என்ற நம்பிக்கை எனக்கிருக்கிறது. உங்களின் கவனத்திற்கு ஒரு சிறிய கருத்தை கொண்டுவர விரும்புகிறேன்.&nbsp;    கொரோனா பரிசோதனை செய்து நோயாளியை அடையாளப்படுத்திய பிறகு, அவர்களுக்கு உரிய மருந்தை அவர்கள் இல்லங்களில் வழங்க நடவடிக்கை எடுக்க வேண்டும். நோயாளிகளையே சென்று மருந்தை வாங்கிக்கொள்ளச் சொல்வதாக அறிகிறேன். நோயாளிகள் &nbsp;வெளியில் சென்றால் நோய் மிக எளிதாக பரவும். அதேபோல், மருத்துவமனையில் அட்மிட் செய்ய வேண்டிய நிலையில் உள்ளவர்களும் அவர்களாக சென்று மருத்துவமனையில் சேர்வதால் நோய் தொற்று எளிதில் பரவுகிறது.&nbsp;    அவர்களையும் வீட்டில் வந்து அழைத்து செல்வதற்கு வாகன ஏற்பாடு செய்தால் நோய் தொற்றை குறைக்கலாம். கொரோனா நோயாளிகளுக்கென தனி அக்கறை செலுத்த நடவடிக்கை எடுக்க ஆவண செய்ய வேண்டுகிறேன். சிறந்த முறையில் செயல்பட்டு, மக்கள் நலன் காக்க போராட இருக்கும் தங்களுக்கு என் அப்பன் முருகப்பெருமான் துணை இருக்க வேண்டுகிறேன் என கூறியுள்ளார்.","link":"https:\/\/tamil.asianetnews.com\/politics\/main-demand-made-by-jayalalithaa-aide-to-stalin-qskk9q","image":["https:\/\/static.asianetnews.com\/images\/01f4v0csvkycz6r4ehpz2hp9xv\/poongundran-jpg_760x400.jpg"],"pubdate":"Tue, 04 May 2021 11:50:15 +0530"},{"title":"பேசாம பாகுபலியை மணிரத்தினத்துகிட்ட கொடுத்திருக்கலாம்? ராஜமௌலியை அசால்ட் பண்ணிய சம்பவம்","text":"<p>இரண்டு வருடங்களுக்கு மேல் மாங்கு மாங்கு என 400 கோடி பட்ஜெட்டில் எடுத்துக் கொடுத்த பாகுபலி படத்தைப் போன்ற இன்னொரு படத்தை மணிரத்னம் சீக்கிரமாக எடுத்துக் கொடுத்த பேச்சுதான் கோலிவுட்டில் அதிகமாகி உள்ளது.<\/p>\n<p>கிளாசிக் படங்களை எடுப்பதில் வல்லவர் மணிரத்னம். அதைப்போல் மாஸ் கமர்சியல் படங்களை எடுப்பதில் கில்லாடி தான் ராஜமௌலி. இருவருக்குமான சினிமா பார்வை வேறுவிதமாக உள்ளது.<\/p>\n<p>அதுமட்டுமில்லாமல் ராஜமௌலி என்னுடைய கேரியரில் இதுவரை ஒரு தோல்விப்படம் கூட கொடுக்காத இயக்குனராக வலம் வந்து கொண்டிருக்கிறார். ஆனால் மணிரத்னம் பிரம்மாண்டத்தை நம்பாமல் எதார்த்தமான கதைகளை தேர்ந்தெடுத்து படமாக்குபவர்.<\/p>\n<p>ஆனால் இந்த முறை நானும் பிரமாண்ட படங்களை எடுப்பதில் சளைத்தவன் இல்லை என்பதுபோல 450 கோடி பட்ஜெட்டில் இரண்டு பாகங்களாக பொன்னியின் செல்வன் எனும் படத்தை எடுத்து வருகிறார். இந்த படத்தில் ஜெயம் ரவி, விக்ரம், கார்த்தி, விக்ரம் பிரபு போன்ற தமிழ் சினிமாவில் பல முன்னணி நட்சத்திரங்கள் நடித்து வருகின்றனர்.<\/p>\n<p>முன்னதாக பாகுபலி படத்தின் இரண்டு பாகங்களையும் சேர்த்து கிட்டத்தட்ட 500 நாட்களுக்கு மேல் படப்பிடிப்பை நடத்தி முடித்தாராம் ராஜமவுலி. ஆனால் 450 கோடி பட்ஜெட்டில் உருவாகி வரும் பொன்னியின் செல்வன் படத்தின் இரண்டு பாகங்களையும் சேர்த்து வெறும் 190 நாட்களில் படப்பிடிப்பை முடிக்க உள்ளாராம்.<\/p>\n<p>இதைக் கேள்விப்பட்ட பாகுபலி நிறுவனங்கள் பேசாமல் பாகுபலி படத்தையும் மணிரத்னத்திடம் கொடுத்திருந்தால் நமக்கு பொருளாதார ரீதியாக நிறைய மிச்சமாகியிருக்கும் என யோசிக்க வைத்துள்ளது இந்த செய்தி.<\/p>\n<div class=\"wp-caption aligncenter\" id=\"attachment_232918\" style=\"width: 610px;\"><img alt=\"maniratnam-cinemapettai\" class=\"wp-image-232918 size-full\" height=\"339\" src=\"https:\/\/www.cinemapettai.com\/wp-content\/uploads\/2021\/05\/maniratnam-cinemapettai.jpg\" width=\"600\" \/><p class=\"wp-caption-text\" id=\"caption-attachment-232918\">maniratnam-cinemapettai<\/p><\/div>\n<p>The post <a href=\"https:\/\/www.cinemapettai.com\/maniratnam-beats-rajamouli-in-bahubali-production-ideas\/\" rel=\"nofollow\">பேசாம பாகுபலியை மணிரத்தினத்துகிட்ட கொடுத்திருக்கலாம்? ராஜமௌலியை அசால்ட் பண்ணிய சம்பவம்<\/a> appeared first on <a href=\"https:\/\/www.cinemapettai.com\" rel=\"nofollow\">Cinemapettai<\/a>.<\/p>","link":"https:\/\/www.cinemapettai.com\/maniratnam-beats-rajamouli-in-bahubali-production-ideas\/","image":["https:\/\/www.cinemapettai.com\/wp-content\/uploads\/2021\/05\/maniratnam-cinemapettai.jpg"],"pubdate":"Tue, 04 May 2021 11:33:17 +0000"},{"title":"அடிதூள்... 1,212 செவிலியர்களுக்கு பணி நிரந்தரம், ஊதிய உயர்வு... தமிழக சுகாதாரத்துறை அதிரடி...!","text":"தமிழகத்தில் ஒப்பந்த அடிப்படையில் பணியமர்த்தப்பட்ட 1,212 செவிலியர்களின் ஒப்பந்தம் நாளையுடன் நிறைவடைந்த நிலையில் இன்று தமிழக சுகாதாரத்துறை அசத்தல் அறிவிப்பு ஒன்றை வெளியிட்டுள்ளது.&nbsp;  2015 - 2016ம் ஆண்டு நடந்த எம்.ஆர்.பி. தேர்வில் தேர்ச்சி பெற்று பதிவு செய்திருந்த 1,212 செவிலியர்கள் ஒப்பந்த அடிப்படையில் பணியில் நியமிக்கப்பட்டனர். கடந்த ஆண்டு கொரோனா முதல் அலையின் போது நோயாளிகள் எண்ணிக்கை அதிகரித்த போதும், அவர்களுக்கு இரவு,பகல் பாராமல் பணியாற்றினர். ஆயிரக்கணக்கான நோயாளிகளின் உயிர்காக்க போராடி செவிலியர்கள் தங்களை பணி நிரந்தரம் செய்ய வேண்டும் என தொடர்ந்து கோரிக்கை வைத்து வந்தனர்.&nbsp;    இந்நிலையில் இன்று தமிழக சுகாதாரத்துறை ஒப்பந்த பணியாளர்களாக பணியாற்றி வந்த 1,212 செவிலியர்களையும் பணி நிரந்தரம் செய்து உத்தரவு பிறப்பித்துள்ளது. பணி நிரந்தரம் செய்யப்பட்டதால் இதுவரை 15 ஆயிரம் ரூபாயாக இருந்த செவிலியர்களின் ஊதியம் இனி ரூ.40 ஆயிரமாக உயர்த்தப்பட்டுள்ளது.&nbsp;    ஒப்பந்த செவிலியர்களின் பணிக்காலம் வரும் 5ம் தேதியுடன் நிறைவடைந்த நிலையில் தமிழக அரசு இப்படியொரு அறிவிப்பை வெளியிட்டுள்ளது. மேலும் சென்னையில் தற்போது கொரோனா தொற்றின் தாக்கம் அதிகரித்து வருவதால் 1,212 பேரும் 10ம் தேதிக்கு முன்னதாக சென்னையில் பணிக்கு சேர வேண்டும் என உத்தரவிடப்பட்டுள்ளது. அதன் பின்னர் 1,212 செவிலியர்களும் பிற மாவட்டங்களுக்கு அனுப்பி வைக்கப்படுவர் என தெரிவிக்கப்பட்டுள்ளது.&nbsp;","link":"https:\/\/tamil.asianetnews.com\/politics\/tn-government-announced-1-212-nurses-are-permanent-with-salary-increment-qskjfi","image":["https:\/\/static.asianetnews.com\/images\/01f4tzf335myn60dk5kw1q5wtv\/download-jpg_760x400.jpg"],"pubdate":"Tue, 04 May 2021 11:32:07 +0530"},{"title":"பத்திரிகையாளர்கள் அனைவரும் முன்களப்பணியாளர்கள்..! முதல்வராக பதவி ஏற்கவுள்ள ஸ்டாலின் அறிவிப்பு!","text":"நடந்து முடிந்த சட்டசபை தேர்தலில் அமோக வெற்றி பெற்று தமிழகத்தின் முதலமைச்சராக பதவி ஏற்கவுள்ள தி.மு.க தலைவர் மு.க.ஸ்டாலின் \"செய்தித்தாள், காட்சி , ஒலி ஊடகங்களில் பணியாற்றுவோர் முன்களப் பணியாளர்களாகக் கருதப்படுவார்கள்\" என அறிவித்துள்ளார்.&nbsp;  நடந்து முடிந்த சட்டப்பேரவைத் தேர்தலில் மொத்தம் உள்ள 234 &nbsp;தொகுதிகளில் திமுக கூட்டணி 159 தொகுதிகளில் வெற்றி பெற்றது. ஆட்சி அமைக்க 118 இடங்களே போதும் என்ற நிலையில், திமுக மட்டுமே தனித்து 126 தொகுதிகளில் வெற்றி பெற்றது. உதயசூரியன் சின்னத்தில் போட்டியிட்டு வெற்றி பெற்ற 4 மதிமுக, 2 மனிதநேய மக்கள் கட்சி, 1 தமிழக வாழ்வுரிமை கட்சி, 1 கொங்குநாடு மக்கள் தேசிய கட்சி ஆகியோரும் திமுக உறுப்பினர்களாகவே சட்டப்பேரவையில் கருதப்படுவார்கள். எனவே சட்டப்பேரவையில் திமுகவின் பலம் 134 ஆக இருக்கும். இதன்மூலம் திமுக தமிழகத்தில் அறுதி பெரும்பான்மையுடன் ஆட்சி அமைக்க உள்ளது.    விரைவில் தமிழக முதல்வர் பதவியை ஏற்க உள்ள நிலையில்... ஸ்டாலின் தன்னுடைய ட்விட்டர் பக்கத்தில், \"கடும் மழையிலும், கொளுத்தும் வெயிலிலும், பெருந்தொற்றிலும் உயிரைப் பணயம் வைத்து உழைக்கும் ஊடகத் துறையினர் முன்களப் பணியாளர்களாகத் தமிழகத்தில் கருதப்படுவார்கள். செய்தித்தாள்கள், காட்சி ஊடகங்கள், ஒலி ஊடகங்கள் போன்றவற்றில் பணியாற்றி வருகின்ற தோழர்கள் அனைவருமே இந்த வரிசையில் அடங்குவார்கள். முன்களப் பணியாளர்களுக்கான உரிமைகளும், சலுகைகளும் அவர்களுக்கு உரிய முறையில் வழங்கப்படும் என அறிவித்துள்ளார்.    இதையடுத்து தமிழக முதல்வராக பதவி &nbsp;ஏற்கப் போகும் திமுக தலைவர் மு.க.ஸ்டாலின் அவர்களுக்கு &nbsp;தமிழ்நாடு பத்திரிகை புகைப்பட கலைஞர்கள் சங்கம் சார்பாக நன்றி தெரிவிக்கப்பட்டுள்ளது. கடுமையான நேரங்களில் கூட செய்திகளை மக்களிடம் உடனுக்குடன் கொண்டு சேர்த்து விழிப்புணர்வை ஏற்படுத்தும் தலையாய பணியை ஊடகங்கள் மேற்கொண்டு வருகின்றன, இந்த பணியை மேற்கொள்ளும் பத்திரிகையாளர்களை முன்களப்பணியாளர்கள் என ஸ்டாலின் அறிவித்துள்ளது பத்திரிகை துறை சேர்ந்தவர்களை பெருமைப்படுத்தும் விதத்தில் உள்ளது என்பது குறிப்பிடத்தக்கது.   &nbsp;","link":"https:\/\/tamil.asianetnews.com\/cinema\/all-journalists-are-frontline-workers-stalin-twit-qskjah","image":["https:\/\/static.asianetnews.com\/images\/01f1fakyk3a4gv98kj4b60rtes\/mk-stalin-1-jpg_760x400.jpg"],"pubdate":"Tue, 04 May 2021 11:29:06 +0530"},{"title":"தனி மெஜாரிட்டியில் ஆட்சி அமைக்கும் திமுக..! ஆனால் கப்சிப் கனிமொழி..! பின்னணி என்ன?","text":"திமுக வெற்றி பெற்று தனிப்பெரும்பான்மையுடன் ஆட்சி அமைக்க உள்ள நிலையில் தற்போது வரை அண்ணாஅறிவாலயம் பக்கமோ அல்லது மு.கஸ்டாலின் வீடு இருக்கும் சித்தரஞ்சன் சாலை பக்கமோ கனிமொழியை பார்க்க முடியவில்லை.  மே 2ந் தேதி வாக்குகள் எண்ணப்பட்டு பிற்பகலுக்கு பிறகு முடிவுகள் தெரிய ஆரம்பித்தன. தமிழகத்தில் திமுக ஆட்சி என்கிற நிலை உறுதியான நிலையில் பிரபல ஊடகங்கள் தரப்பில் இருந்து கனிமொழியை தொடர்பு கொண்டு அவரது கருத்தை அறிய முற்பட்டனர். ஆனால் கனிமொழி யாரிடமும் பேச மறுத்துவிட்டதாக சொல்கிறார்கள். அதே சமயம் மேற்கு வங்கம், கேரளா, அசாம், புதுச்சேரியில் வெற்றி பெற்ற கட்சிகளுக்கு கனிமொழி தனது ட்விட்டர் பக்கத்தில் வாழ்த்துகளை தெரிவித்துக் கொண்டிருந்தார். இது தவிர திமுக வெற்றிக்கு வாழ்த்து தெரிவித்த வட இந்திய தலைவர்களுக்கு நன்றி தெரிவிக்கும் வேலையிலும் கனிமொழி பிசியாக இருந்தார்.    இதில் குறிப்பிட்டுச் சொல்ல வேண்டும் என்றால் திமுக வெற்றிக்கு வாழ்த்து தெரிவித்து தலைவர்கள் செய்த ட்வீட்டில் கனிமொழி பெயர் குறிப்பிடப்பட்ட ட்வீட்டுகளை மட்டுமே கனிமொழி டேக் செய்து நன்றி தெரிவித்துக் கொண்டிருந்தார். அத்தோடு திமுக வெற்றி தொடர்பாக மே 2ந் தேதி முழுவதும் கனிமொரி எந்த கருத்தையும் சொல்லவில்லை. ஊடகங்களுக்கும் பேட்டி அளிக்கவில்லை. வெற்றி உறுதியான நிலையில் திமுக நிர்வாகிகள் அனைவரும் மு.க.ஸ்டாலின் வீட்டை நோக்கி படையெடுத்தனர். ஆனால் கனிமொழி அங்கு செல்லவில்லை.  வெற்றி உறுதியான பிறகு மு.க.ஸ்டாலின் கலைஞர் நினைவிடம் சென்ற நிலையில் அங்கும் கனிமொழி வரவில்லை. திமுகவின் மகளிர் அணிச் செயலாளர் என்பதை தாண்டி கனிமொழி கலைஞரின் மகள். அப்படி இருந்தும் அவர் திமுகவின் வெற்றிக் கொண்டாட்டத்தில் பங்கேற்க வராதது பலரையும் ஆச்சரியத்திற்கு ஆளாக்கியது. தமிழகத்தில் திமுகவிற்காக பிரச்சாரம் செய்த மூன்று முக்கிய நபர்கள் ஸ்டாலின், உதயநிதி மற்றும் கனிமொழி. இவர்களில் பிரச்சாரத்தின் போது எவ்வித சர்ச்சையிலும் சிக்காமல் சிறப்பாக பிரச்சாரம் செய்தவர் என்கிற பெயர் கனிமொழிக்கு கிடைத்திருந்தது.    தமிழகம் முழுவதும் கிட்டத்தட்ட 234 தொகுதிகளிலும் கனிமொழி பிரச்சாரம் செய்திருந்தார். ஆனால் வெற்றிக் கொண்டாட்டத்தில் அவர் மிஸ்ஸிங். இதனிடையே தேர்தல் முடிவுகள் வெளியான மறுநாள் உதயநிதி ஸ்டாலினுக்கு மட்டும் வாழ்த்து தெரிவித்து கனிமொழி ஒரு ட்வீட் போட்டிருந்தார். இது பலரை மேலும் அதிர்ச்சி அடையச் செய்தது. பிறகு சற்று தாமதமாக மு.க.ஸ்டாலினை தளபதி என்று குறிப்பிட்டு வாழ்த்து தெரிவித்திருந்தார் கனிமொழி. இதன் பிறகே வட இந்திய ஊடகங்களுக்கு கனிமொழி பேட்டி கொடுக்க ஆரம்பித்தார். ஆனால் தமிழ் ஊடகங்களை அவர் கண்டுகொள்ளவில்லை.    இவ்வளவிற்கு பிறகும் கூட கனிமொழியை அண்ணா அறிவாலயத்தில் பார்க்க முடியவில்லை. விசிக தலைவர் திருமாவளவன் ஒரே நாளில் இரண்டு முறை ஸ்டாலினை சந்தித்து பேசினார். ஆனால் கனிமொழி ஒரு முறை கூட செல்லவில்லை. அதே சமயம் உதயநிதி ஸ்டாலின் கனிமொழி வீட்டிற்கு சென்று அவரை நேரில் சந்தித்து ஆசி பெற்றார். இந்த புகைப்படங்களை&nbsp;கூட உதயநிதி தரப்பு தான் வெளியிட்டது. கனிமொழி தனது ட்விட்டர் பக்கத்தில் இந்த கட்டுரை எழுதிக் கொண்டிருக்கும் நேரம் வரை வெளியிடவில்லை. கொண்டாட்டத்தில் ஈடபட வேண்டிய நேரத்தில் கனிமொழி கப்சிப் என இருப்பதற்கான காரணம் குறித்து அவருக்கு நெருக்கமானவர்களிடம் விசாரித்தோம்.    தேர்தல் முடிவகள் வெளியாகிக் கொண்டிருக்கும்போதே கனிமொழியின் ஆதரவாளர்கள் பலர் அவரை தொடர்பு கொண்டு வீட்டிற்கு வருவதாக கூறியுள்ளனர். ஆனால் கனிமொழி யாரையும் வரவேண்டாம் என்று கூறிவிட்டதாக சொல்கிறார்கள். வந்த ஒன்று இரண்டு பேரையும் வீட்டிற்குள் அனுமதிக்கவில்லை என்று கூறப்படுகிறது. இதற்கு காரணம் கனிமொழியின் எதிர்பார்ப்புகள் என்கிறார்கள். தேர்தல் முடிவுகள் வெளியாகியுள்ள நிலையில் வெற்றிக்கு காரணம் ஸ்டாலின், உதயநிதி தான் என்கிற ஒரு தோற்றம் உருவாக்கப்படுகிறது. ஆனால் தேர்தல் வரை பயன்படுத்தப்பட்ட கனிமொழியின் பெயர் வெற்றிக்கு பிறகு பயன்படுத்தப்படவில்லை என்று அவர் நினைக்கிறார்.    அது தவிர தனது ஆதரவாளர்கள் பலருக்கு எம்எல்ஏ சீட் கனிமொழி கேட்டிருந்தார். அவர்களில் ஒரு சிலருக்கு மட்டுமே எம்எல்ஏ சீட் கிடைத்தது. தற்போது அவர்கள் அனைவரும் வென்றுவிட்டனர். அவர்களுக்கு அமைச்சர் பதவி பெற்றுக் கொடுக்கும் முனைப்பில் கனிமொழி இருப்பதாக கூறுகிறார்கள். இதனால் தான் வெற்றி பெற்ற பிறகு ஒரேடியாக ஒட்டாமல் எட்டி நின்று கனிமொழி வேடிக்கை பார்ப்பதாகவும் இது தனது ஆதரவாளர்களுக்கு அமைச்சர் பதவியை பெற்றுக் கொடுக்கும் ஒரு டேக்டிக்ஸ்சாக இருக்கலாம் என்றும் கூறப்படுகிறது. அதாவது தனது அமைதியே செய்தியாகும் போது தான் பேசினால் என்ன ஆகும் என்பதை உணர்த்த அவர் இப்படி இருக்கலாம் என்கிறார்கள்.","link":"https:\/\/tamil.asianetnews.com\/politics\/dmk-to-rule-with-a-separate-majority-kanimozhi-silent--qskiim","image":["http:\/\/static.asianetnews.com\/images\/01czm54qden6782aczvjt3ne6c\/kanimozhi-vs-trichy-siva_760x400.jpg"],"pubdate":"Tue, 04 May 2021 11:12:22 +0530"},{"title":"சூர்யாவுக்காக கடைசியாக கதை எழுதியிருந்த கே வி ஆனந்த்.. ஹாலிவுட் லெவல் கதையை மிஸ் செய்த சூர்யா","text":"<p>என்டர்டேய்மெண்ட் படங்களை எடுப்பதில் கில்லாடியான கேவி ஆனந்த் சமீபத்தில் மாரடைப்பு காரணமாக இறந்தது அனைவருக்கும் அதிர்ச்சியை கொடுத்தது. இவர் பல நடிகர்களுக்கும் சூப்பர் ஹிட் படங்களை கொடுத்தவர்.<\/p>\n<p>இன்று இயக்குனராக பலராலும் அறியப்பட்ட தன்னுடைய ஆரம்ப காலகட்டங்களில் புகைப்பட கலைஞராகவும் ஒளிப்பதிவாளராகவும் தன்னுடைய சினிமா பயணத்தை தொடர்ந்தவர்.<\/p>\n<p>கடைசியாக கேவி ஆனந்த் இயக்கத்தில் சூர்யா நடிப்பில் வெளியான காப்பான் திரைப்படம் நல்ல வரவேற்பை பெற்ற நிலையில் அதைவிட ஒரு சூப்பர் கதை ஒன்றை சூர்யாவுக்காக எழுதி வைத்திருந்தாராம் கே வி ஆனந்த்.<\/p>\n<p>அதுவும் மார்வெல் ரேஞ்சுக்கு சூப்பர் ஹீரோ கதையாம். பிரமாண்ட பட்ஜெட்டில் ஹாலிவுட் தொழில்நுட்ப கலைஞர்களை வைத்து அந்த படத்தை எடுக்கலாம் என திட்டமிட்டு இருந்தாராம்.<\/p>\n<p>ஆனால் யாரும் எதிர்பார்க்காத நேரத்தில் அவர் மரணமடைந்தது பலருக்கும் அதிர்ச்சியை கொடுத்துள்ளது. சூர்யாவுக்கு மட்டுமல்லாமல் சிம்புவுக்கும் ஒரு கதை எழுதி வைத்திருந்தார் என்பதை அவரே தன்னுடைய அறிக்கை மூலம் வெளியிட்டிருந்தார்.<\/p>\n<p>சூர்யாவை சினிமாவுக்கு புகைப்படத்தின் மூலம் அறிமுகமாக்கியது இவர்தான். அதேபோல் சூர்யாவுக்காக இவர் கொடுத்த அயன் திரைப்படம் தமிழில் மட்டுமல்லாமல் மற்ற மொழிகளிலும் மாபெரும் வெற்றி பெற்றதை மறக்க முடியுமா.<\/p>\n<div class=\"wp-caption aligncenter\" id=\"attachment_232914\" style=\"width: 610px;\"><img alt=\"suriya-kv-anand-cinemapettai\" class=\"wp-image-232914 size-full\" height=\"558\" src=\"https:\/\/www.cinemapettai.com\/wp-content\/uploads\/2021\/05\/suriya-kv-anand-cinemapettai.jpg\" width=\"600\" \/><p class=\"wp-caption-text\" id=\"caption-attachment-232914\">suriya-kv-anand-cinemapettai<\/p><\/div>\n<p>The post <a href=\"https:\/\/www.cinemapettai.com\/kv-anand-made-a-superhero-story-for-suriya\/\" rel=\"nofollow\">சூர்யாவுக்காக கடைசியாக கதை எழுதியிருந்த கே வி ஆனந்த்.. ஹாலிவுட் லெவல் கதையை மிஸ் செய்த சூர்யா<\/a> appeared first on <a href=\"https:\/\/www.cinemapettai.com\" rel=\"nofollow\">Cinemapettai<\/a>.<\/p>","link":"https:\/\/www.cinemapettai.com\/kv-anand-made-a-superhero-story-for-suriya\/","image":["https:\/\/www.cinemapettai.com\/wp-content\/uploads\/2021\/05\/suriya-kv-anand-cinemapettai.jpg"],"pubdate":"Tue, 04 May 2021 11:04:27 +0000"},{"title":"ஆப்பரேசன் ஆப்போசிசன் லீடர்..! சைலண்டாக காய் நகர்த்தும் எடப்பாடியார்..! கப்சிப் ஓபிஎஸ்..!","text":"அதிமுக எதிர்கட்சி அந்தஸ்தை கூட பெறாது என்று ஊடகங்கள் கூறி வந்த நிலையில் வலுவான ஒரு எதிர்கட்சியாகவே அதிமுக உருவெடுத்துள்ளது.  சட்டப்பேரவை தேர்தலில் 66 இடங்களில் வென்று கடந்த 2006ம் ஆண்டில் ஜெயலலிதா இருந்த போது இருந்த அதிமுக போன்ற ஒரு நிலை தற்போது உருவாகியுள்ளது. கடந்த முறை ஜெயலலிதா இருந்தார். அவர் எதிர்கட்சித்தலைவராக ஓ.பன்னீர் செல்வத்தை நியமித்தார். பிறகு சிறிது நாட்களுக்கு பிறகு ஜெயலலிதாவே எதிர்கட்சித்தலைவர் ஆனார். அப்போது அதிமுகவிற்கு ஒற்றைத் தலைமை. எனவே எதிர்கட்சித்தலைவரை தேர்வு செய்வது எளிமையாகிவிட்டது. ஆனால் தற்போது அப்படி அல்ல. அதிமுகவில் ஓபிஎஸ் – இபிஎஸ் என இரட்டைத்தலைமை. இவர்களில் எதிர்கட்சித்தலைவர் பதவியை இருவருமே விரும்புவதாக தெரிகிறது.    முதலமைச்சர் வேட்பாளர் பதவியை விட்டுக்கொடுத்த தனக்கு எதிர்கட்சித்தலைவர் பதவியை கொடுக்க வேண்டும் என்று ஓபிஎஸ் கருதுகிறார். தனது விருப்பத்தை அவர் ஏற்கனவே கட்சியின் சீனியர்களிடம் தெரிவித்துவிட்டார். இது குறித்து விவாதிக்க கே.பி.முனுசாமி தருமபுரியில் இருந்சூ நேரடியாக தேனியில் ஓபிஎஸ் வீட்டிற்கே சென்றுவிட்டார். அங்கு சுமார் நான்கு மணி நேரத்திற்குமேல் இந்த ஆலோசனை நடைபெற்றுள்ளது. அப்போது எதிர்கட்சித்தலைவராக இபிஎஸ் தன்னை அறிவிக்க வேண்டும் என்று ஓபிஎஸ் விரும்புவதாகவும் ஆனால் அதனை பகிரங்கப்படுத்த வேண்டாம் என்கிற முடிவு எடுக்கப்பட்டதாகவும் சொல்கிறார்கள்.    இதே போல் அதிமுக இப்போது உள்ளது போல் தனது முழுக்கட்டுப்பாட்டில் இருக்க வேண்டும் என்றால் எதிர்கட்சித் தலைவர் பதவி அவசியம் என்று எடப்பாடி பழனிசாமி கருதுகிறார். மேலும் அடுத்தடுத்த தேர்தல்களில் முக்கிய பங்கு வகிக்கவும் கட்சியில் மட்டும் அல்ல அரசியல் களத்திலும் சுறுசுறுப்பாக இயங்க எதிர்கட்சித்தலைவர் பதவி உதவும் என்பது அவரது கணக்கு. இதற்காக தனது ஆதரவாளர்களை ஏற்கனவே எடப்பாடியார் ஒன்று திரட்ட ஆரம்பித்துவிட்டதாக சொல்கிறார்கள். ஆனால் தேர்தலுக்கு முன்பிருந்த ஒத்துழைப்பு தற்போது எடப்பாடியாருக்கு பிறரிடம் இருந்து இல்லை என்கிறார்கள்.    தேர்தலுக்கு முன்பு வரை எடப்பாடியாருக்கு வலது புறமாகவும் இடதுபுறமாகவும் இருந்த இரண்டு அமைச்சர்கள் கூட இந்த விஷயத்தில் வெளிப்படையாக எடப்பாடியாரை ஆதரிக்க தயாராக இல்லை என்கிறார்கள். இதே போல் சீனியர் அமைச்சராக இருந்த ஒருவரும் எதிர்கட்சித்தலைவர் பதவிக்கு ஆசைப்படுவதாக கூறுகிறார்கள். இவை எல்லாவற்றையும் கணக்கில் கொண்டே அதிமுக எம்எல்ஏக்கள் கூட்டத்தை கூட்டியுள்ளது. அங்கு வைத்து இதைப்பற்றி பேசிக் கொள்ளலாம் என்று சொல்லப்படுகிறது. ஆனால் தேர்தலுக்கு முன்பு வரை அதிமுக எடப்பாடியாரின் முழுக்கட்டுப்பாட்டில் இருந்தது. ஆனால் அந்த நிலை தற்போது இல்லை என்பது தெளிவாக உள்ளது. இதனால் சைலன்டாக எதிர்கட்சி தலைவர் பதவிக்கு எடப்பாடியார் காய் நகர்த்த ஆரம்பித்துள்ளதாக சொல்கிறார்கள்.","link":"https:\/\/tamil.asianetnews.com\/politics\/leader-of-the-opposition-edappadi-palanisamy-moving-silently-qski0b","image":["https:\/\/static.asianetnews.com\/images\/01e2jka84g7rbz6w9ab3vfe94d\/aiadmk-jpg_760x400.jpg"],"pubdate":"Tue, 04 May 2021 11:01:24 +0530"},{"title":"நாளை மறுநாள் முதல் தமிழகத்தில் கடும் கட்டுப்பாடுகள்... எவற்றுக்கெல்லாம் அனுமதி தெரியுமா?","text":"தமிழகத்தைப் பொறுத்தவரை தீயாய் பரவி கொரோனா 2வது அலையை சமாளிப்பதற்காக மே 1ம் தேதி முதல் மறு உத்தரவு வரும் வரை இரவு 10 மணி முதல் அதிகாலை 4 மணி வரையில் முழு ஊரடங்கு பிறப்பிக்கப்பட்டுள்ளது. மேலும் ஞாயிற்றுக்கிழமைகளில் முழு ஊரடங்கு அமல்படுத்தப்பட்டுள்ளது. இருப்பினும் கொரோனா தொற்று நாளுக்கு நாள் அதிகரித்து வருவதால் &nbsp;தமிழக அரசு வரும் மே 6-ம் தேதி காலை 4 மணி முதல் மேலும் சில கட்டுப்பாடுகள் அமலுக்கு வர உள்ளதாக அறிவித்துள்ளது.    மளிகை கடைகள், பலசரக்கு கடைகள் ஆகியன 12 மணி வரை மட்டுமே இயக்கலாம். அனைத்து உணவகங்களிலும் பார்சல் சேவைகள் மட்டும் அனுமதிக்கப்படும். தேநீர் கடைகள் 12 மணிவரை செயல்படலாம். உணவகங்கள், தேநீர் கடைகளில் உட்கார்ந்து உண்பதற்கு அனுமதி இல்லை. விடுதிகளில் தங்கியிருப்பவர்களுக்கு அவர்கள் தங்கியுள்ள அறைகளிலேயே உணவு வழங்க வேண்டும் என பல்வேறு கட்டுப்பாடுகள் விதிக்கப்பட்டுள்ளன.&nbsp;    புதிய கட்டுப்பாடுகளின் படி தமிழக அரசு எவற்றை எல்லாம் இயங்க அனுமதித்துள்ளது என பார்க்கலாம்...&nbsp;  அனுமதிக்கப்பட்டவை:&nbsp;  1. அவசரத் தேவைகளுக்கு விமான நிலையங்கள், ரயில் நிலையங்கள் செல்ல வாடகை ஆட்டோ, டாக்ஸி, தனியார் வாகனங்கள் அனுமதிக்கப்படும். அத்தியாவசியப் பணிகள், செய்தித் தாள் விநியோகம், பால் விநியோகம், சரக்கு வாகனங்கள் , எரிபொருள் வாகனங்கள் இரவு நேர ஊரடங்கின்போது இயங்க அனுமதிக்கப்படும்.  2. ஊடகத் துறையினர் இரவிலும் பணிகளைத் தொடர அனுமதிக்கப்பட்டுள்ளனர்.  3. பெட்ரோல், டீசல் பங்குகள் தொடர்ந்து செயல்படலாம்.  4. தடையின்றி தொடர்ந்து செயல்பட வேண்டிய தொடர் செயல்முறை தொழிற்சாலைகள் (Continuous Process Industries) மற்றும் அத்தியாவசியப் பொருட்கள் தயாரிக்கும் தொழிற்சாலைகள் (Industries Manufacturing Essential Commodities) இரவு நேர ஊரடங்கின்போது செயல்பட அனுமதி அளிக்கப்படுகிறது. இரவில் இந்த தொழிற்சாலைகளுக்கு பணிக்குச் செல்பவர்கள் அடையாள அட்டையை வைத்திருக்க வேண்டும்.  5. தொலைத் தொடர்பு, தகவல் தொழில்நுட்பம் சார்ந்த சேவை நிறுவனங்கள் இரவிலும் செயல்படலாம்.  6. கிடங்குகளில், சரக்குகளை ஏற்றுவது, இறக்குவது மற்றும் சரக்குகளை சேமித்து வைப்பது உள்ளிட்ட பணிகள் மேற்கொள்ள அனுமதிக்கப்படும். இரவு நேர ஊரடங்கின் போதும், ஞாயிற்றுக்கிழமைகளில் அமலில் இருக்கும் முழு ஊரடங்கின் போதும், துறைமுகங்களிலும், விமான நிலையங்களிலும், சரக்கு போக்குவரத்திற்கும், தொழிலாளர்கள் சென்று வரவும் அனுமதிக்கப்படும்.  7. முழு ஊரடங்கு அமலில் உள்ள நாட்களில் உணவகங்களில் காலை 6 மணி முதல் பத்து மணி வரையிலும் பகல் 12 மணி முதல் 3 மணி வரையிலும் மாலை 6 மணி முதல் இரவு 9 மணி வரையிலும் பார்சல் சேவை அனுமதிக்கப்படுகிறது.  8.Swiggy, Zomato போன்ற மின் வணிகம் (e-commerce) மூலம் உணவு விநியோகம் செய்யும் நிறுவனங்கள் மேற்கண்ட நேரங்களில் மட்டும் செயல்பட அனுமதிக்கப்படுகின்றது.  8. முழு ஊரடங்கு நாட்களில் மின் வணிக நிறுவன சேவைகளுக்கு அனுமதி இல்லை.  9. &nbsp;முழு ஊரடங்கு அமலில் உள்ள நாட்கள் உட்பட அனைத்து நாட்களிலும், திருமணம் \/ திருமணம் சார்ந்த நிகழ்வுகள் (கலந்து கொள்வோர் &nbsp;எண்ணிக்கை 50 நபர்களுக்கு மிகாமல்) மற்றும் இறப்பு சார்ந்த நிகழ்வுகளுக்கு (கலந்து கொள்வோர் எண்ணிக்கை 20 நபர்களுக்கு மிகாமல்) &nbsp;நடத்துவதற்கும் தடையுமில்லை.  10.தரவு மையங்களில் (Data Centres) பராமரிப்பு பணி, மருத்துவம், நிதி, வங்கி, போக்குவரத்து மற்றும் இதர அத்தியாவசிய பணிகளுக்கு தகவல் தொழில்நுட்ப பணிகளுக்கும் அனுமதி.&nbsp;  11.ஞாயிற்றுக்கிழமைகளில் முழு ஊரடங்கின் போது செயல்பட அனுமதிக்கப்படாத தொழில் நிறுவனங்களில், தீ, இயந்திரம் மற்றும் தொழிலாளர்கள் பாதுகாப்பிற்காக மேற்கொள்ள வேண்டிய பராமரிப்பு பணிகளை மேற்கொள்ள அனுமதி.  12. இறைச்சி விற்பனைக்கு சனி, ஞாயிற்று கிழமைகளில் அனுமதி இல்லை. மற்ற நாட்களில் காலை 6 மணி முதல் பகல் 12 மணி வரை செயல்படலாம். &nbsp;","link":"https:\/\/tamil.asianetnews.com\/tamilnadu-chennai\/may-6th-onwards-corona-curfew-extended-do-you-know-what-is-allowed-qskhgu","image":["http:\/\/static.asianetnews.com\/images\/dc3828aa-4ea1-5933-a473-7d1f31075669\/image_760x400.jpg"],"pubdate":"Tue, 04 May 2021 10:49:42 +0530"},{"title":"முழு ஊரடங்கை நோக்கி நகரும் தமிழகம்? கிராம புறங்களில் சலூன் கடைகள் இயங்க தடை..!","text":"மாநகராட்சி மற்றும் நகராட்சி பகுதிகளில் அழகு நிலையங்கள் இயங்க தடை விதிக்கப்பட்டுள்ள நிலையில், தற்போது ஊரகப் பகுதிகளில் உள்ள அனைத்து கட்டுப்பாட்டு பகுதிகளிலும், அழகு நிலையங்கள் இயங்க தடை விதிக்கப்படுகிறது.&nbsp;  தமிழ்நாட்டில் நாளுக்கு நாள் அதிகரித்து வரும் கொரோனா நோய்ப் பரவலைக் கருத்தில் கொண்டும், நோய்ப் பரவலைத் தடுக்க மத்திய அரசின் உள்துறை அமைச்சகம் மற்றும் சுகாதாரம் மற்றும் குடும்பல நலத்துறை அமைச்சகம் பரிந்துரைத்துள்ள ஒருசில செயல்பாடுகளுக்கான கட்டுப்பாடுகளைக் கருத்தில்கொண்டும், வரும் மே 6ம் தேதி முதல் மே 20ம் தேதி வரை புதிய கட்டுப்பாடுகளைத் தமிழக அரசு அறிவித்துள்ளது.    ஏற்கனவே மாநகராட்சி மற்றும் நகராட்சி பகுதிகளில் அழகு நிலையங்கள், (Spas) இயங்க தடை விதிக்கப்பட்டுள்ள நிலையில், தற்போது ஊரகப் பகுதிகளில் உள்ள அனைத்து கட்டுப்பட்டு பகுதிகளிலும், அழகு நிலையங்கள், (Spas) இயங்க தடை விதிக்கப்படுகிறது. மேலும், உள் அரங்கங்கள் மற்றும் திறந்த வெளியில், சமுதாயம், அரசியல், விளையாட்டு, பொழுதுபோக்கு, நல்வி, கலாச்சா நிகழ்வுகள் மற்றும் இதா விழாக்களுக்கு தடை செய்யப்படுகிறது. திரையாங்குகள் செயல்படாது.    ஏற்கனவே, இறப்பு சார்ந்த நிகழ்வுகளில், 25 நபர்களுக்கு மிகாமல் கலந்து கொள்ள அனுபதிக்கப்பட்டிருந்த நிலையில், தற்போது இறுதி ஊர்வலங்கள் மற்றும் அதைச் சார்ந்த சடங்குகளில் 20 நபர்களுக்கு மேல் அனுமதி இல்லை என தெரிவிக்கப்பட்டுள்ளது. ஏற்கனவே வழிபாட்டு தலங்கள், சினிமா தியேட்டர்கள், பெரிய மால்கள், பொழுதுபோக்கு பூங்காங்களுக்கு தடை விதிக்கப்பட்டது. இவற்றையெல்லாம் பார்க்கும் போது மெல்ல மெல்ல ஊரடங்கை நோக்கி தமிழகம் நகருவதாகவே பார்க்கப்படுகிறது.&nbsp;","link":"https:\/\/tamil.asianetnews.com\/tamilnadu-chennai\/saloon-shops-banned-from-operating-in-rural-areas-qskh9j","image":["https:\/\/static.asianetnews.com\/images\/01e667bpb0n4j7bpryabtdcvaw\/gettyimages-898708620-170667a-jpg_760x400.jpg"],"pubdate":"Tue, 04 May 2021 10:45:20 +0530"},{"title":"முழு லாக் டவுன் போடுங்க.. ஒவ்வொரு குடும்பத்துக்கும் மாதம் ரூ.5000 கொடுங்க.. டாக்டர் ராமதாஸ் அதிரடி கோரிக்கை..!","text":"இதுதொடர்பாக டாக்டர் ராமசாமி வெளியிட்டுள்ள அறிக்கையில், “தமிழ்நாட்டில் பரவிவரும் கொரோனா வைரஸ் பரவல் இரண்டாவது அலை கட்டுப்படுத்த முடியாத வேகத்தை எட்டியுள்ளது. தமிழ்நாட்டில் தினசரி கொரோனா பரவல் 20,952 என்ற புதிய உச்சத்தை நேற்று எட்டியுள்ளது. கொரோனா பரவல் கடந்த ஒரு மாதத்தில் மட்டும் 750% அதிகரித்துள்ள நிலையில், அதைக் கட்டுப்படுத்த இதுவரை எந்த நடவடிக்கையும் எடுக்கப்படாதது மிகவும் கவலை அளிக்கிறது. சட்டப்பேரவைத் தேர்தலின் போது பரவத் தொடங்கிய கொரோனா வைரஸ் இப்போது ஆபத்தான கட்டத்தை அடைந்திருக்கிறது. கடந்த ஏப்ரல் ஒன்றாம் தேதி தமிழகத்தின் தினசரி கொரோனா தொற்று 2817 மட்டும்தான்; சென்னையில் இந்த எண்ணிக்கை 1083 ஆக இருந்தது. ஆனால், நேற்றைய நிலவரப்படி தினசரி கொரோனா தொற்றுகளின் எண்ணிக்கை சென்னையில் 6150 ஆகவும், தமிழகம் முழுவதும் 20,952 ஆகவும் அதிகரித்துள்ளன. கொரோனா வைரஸ் பரவலைத் தடுக்க தேர்தலுக்குப் பிறகு இரவு நேர ஊரடங்கு, ஞாயிற்றுக் கிழமை ஊரடங்கு ஆகியவை பிறப்பிக்கப்பட்டன. அவற்றைத் &nbsp;தொடர்ந்து வணிக வளாகங்கள், திரையரங்குகள், குடிப்பகங்கள், பெரிய கடைகள், உடற்பயிற்சிக் கூடங்கள் ஆகியவற்றை மூட ஆணையிடப்பட்டது. மூன்றாம் கட்டமாக நாளை மறுநாள் முதல் அரசு மற்றும் தனியார் அலுவலகங்களில் 50% பணியாளர்கள் மட்டுமே அனுமதி, கடைகளில் நண்பகல் 12 மணி வரை மட்டுமே வணிகம் உள்ளிட்ட கூடுதல் கட்டுப்பாடுகள் விதிக்கப்பட்டிருக்கின்றன. ஆனால், இந்தக் கட்டுப்பாடுகளும் கொரோனா வைரஸ் பரவலைத் தடுக்க உதவாது என்பதுதான் யதார்த்தம். கடந்த ஆண்டு கொரோனா முதல் அலை பரவிய போது மார்ச் மாதம் 7-ஆம் தேதிதான் தமிழகத்தில் முதல் தொற்று கண்டறியப்பட்டது. அது ஜூலை மாதம் 27-ஆம் தேதி 6993 என்ற உச்சக்கட்டத்தை அடைய ஏறக்குறைய 150 நாட்கள் ஆயின. அதற்கு காரணம் மார்ச் மாதம் கடைசி வாரத்திலிருந்து &nbsp;தமிழகத்தில் நடைமுறைப்படுத்தப்பட்ட முழு ஊரடங்கும், மக்களிடம் ஏற்படுத்தப்பட்ட விழிப்புணர்வும்தான். ஆனால், இப்போது மார்ச் மாதத் தொடக்கத்தில் 400 என்ற அளவில் இருந்த தினசரி தொற்று எண்ணிக்கை 60 நாட்களில் 21,000 என்ற இமாலய எண்ணிக்கையைத் தொட்டிருக்கிறது.&nbsp; இதற்குக் காரணம், அரசியல் சூழலால், போதிய அளவில் கட்டுப்பாடுகள் விதிக்கப்படாதது தான். இனியாவது முழு ஊரடங்கு போன்ற கடுமையாக நடவடிக்கைகளை மேற்கொள்ளாவிட்டால் கொரோனாவைக் கட்டுப்படுத்துவது சாத்தியமற்றதாகிவிடும். இப்போதே ஆக்சிஜன், ரெம்டெசிவிர் பற்றாக்குறை கடுமையாக உள்ளது. தினசரி உயிரிழப்பும் 150-ஐக் கடந்து விட்டது. கொரோனா பரவல் சூழலின் தீவிரத்தை இனியும் முழுமையாக உணர்ந்து கொள்ளாவிட்டால், வட மாநிலங்களைப் போன்ற சூழலை தவிர்க்க முடியாது. முழு ஊரடங்கை நடைமுறைப்படுத்துவதால் மாநில அரசுக்கும், தொழில் மற்றும் வணிகத்துறைக்கும் ஏற்படும் பொருளாதார இழப்பையும், ஏழை மற்றும் நடுத்தர மக்களுக்கு ஏற்படும் வாழ்வாதார இழப்பையும் நான் நன்றாக அறிவேன். ஆனால், குறித்த காலத்தில் இந்த நடவடிக்கைகளை எடுக்கத் தவறினால், கொரோனாவுக்கு ஏராளமான உயிர்களை இழக்க வேண்டியிருப்பதுடன், நோய்ப்பரவல் கட்டுக்கடங்காமல் போகும் போது ஏற்படும் சூழலால் இன்னும் மோசமான பொருளாதார இழப்புகளை சந்திக்க நேரிடும். டெல்லி, உத்தரப்பிரதேசம், மராட்டியம், கர்நாடகம், ஹரியானா, கோவா, ஜார்க்கண்ட், ஜம்மு - காஷ்மீர் &nbsp;ஆகிய 7 மாநிலங்களில் முழு ஊரடங்கு நடைமுறைப்படுத்தப்பட்டிருக்கிறது. கேரளா, ஆந்திரப்பிரதேசம், குஜராத் உள்ளிட்ட சுமார் 10 மாநிலங்களில் தமிழ்நாட்டை விட கடுமையான கட்டுப்பாடுகள் விதிக்கப்பட்டுள்ளன. பொருளாதார இழப்புகள் பெரிதா? உயிரிழப்புகள் பெரிதா? என்றால் உயிரிழப்புகள்தான் பெரிது எனக் கருதி அதைத் தடுக்க நடவடிக்கைகள் மேற்கொள்ளப்பட வேண்டும். பொருளாதார இழப்புகள் ஏற்படும் பட்சத்தில் அவற்றை சரி செய்து கொள்ளலாம். ஆனால், உயிரிழப்புகளை மீட்டெடுக்க முடியாது. எனவே, தமிழகத்தில் கடுமையான முழு ஊரடங்கு என்ற கசப்பான முடிவை எடுப்பதைத் தவிர வேறு வழியில்லை. புதிதாக தேர்ந்தெடுக்கப்பட்டுள்ள அரசு பொறுப்பேற்ற பிறகாவது இதை செய்தாக வேண்டும். முதலில் இரு வாரங்களுக்கு ஊரடங்கை கடுமையாக நடைமுறைப்படுத்தி, பின்னர் கூடுதலாக இன்னொரு வாரம் ஊரடங்கை செயல்படுத்துவதன் மூலம், கொரோனா வைரஸ் பரவலை நிச்சயமாக கட்டுப்படுத்தி விட முடியும். ஊரடங்கு பிறப்பிக்கப்படுவதால் ஏழை - நடுத்தர மக்களுக்கு ஏற்படும் வாழ்வாதார இழப்புகளை அரசுதான் ஈடுகட்ட வேண்டும். அதற்காக ஒவ்வொரு குடும்பத்திற்கும் மாதத்திற்கு ரூ.5,000 வீதம் வாழ்வாதார உதவியும், இலவச உணவு தானியங்களும் வழங்க தமிழக அரசு முன்வர வேண்டும். இதற்கான செலவில் சரி பாதியை மத்திய அரசிடம் போராடிப் பெறவும் மாநில அரசு நடவடிக்கை எடுக்க வேண்டும். மற்றொருபுறம் மதுரை, நெல்லை உள்ளிட்ட தென் மாவட்டங்களிலும், சேலம் உள்ளிட்ட தமிழகத்தின் பிற மாவட்டங்களிலும் ஆக்சிஜனுக்கு தட்டுப்பாடு ஏற்பட்டிருக்கிறது. அம்மாவட்டங்களுக்கு போதுமான ஆக்சிஜனை வழங்கி நோயாளிகளைக் காப்பாற்றவும் தமிழக அரசு நடவடிக்கை எடுக்க வேண்டும்.” என்று அறிக்கையில் டாக்டர் ராமதாஸ் தெரிவித்துள்ளார். &nbsp;","link":"https:\/\/tamil.asianetnews.com\/politics\/put-a-full-lock-down-give-rs-5000-per-month-to-each-family-dr-ramadas-action-request--qslee6","image":["https:\/\/static.asianetnews.com\/images\/01ebbs2s19d4nq7q2fkcg9bkcz\/chennai-lockdown-and-ramadoss-jpg_760x400.jpg"],"pubdate":"Tue, 04 May 2021 10:40:55 +0530"},{"title":"மாமனாரின் பாடலை பாடி மனைவியுடன் தனுஷ் செய்த ரோமன்ஸ் வீடியோ.. மல்லு ஆண்ட்டியாக தள தளவென இருக்கும் ரம்யா பாண்டியன்","text":"<p>தங்களது இன்ஸ்டாகிராம் பக்கத்தில் நடிகைகள் அடிக்கும் லூட்டிகளை அப்லோட் செய்து ரசிகர்களை உற்சாகப்படுத்தி உள்ளனர். அதிலும் முக்கியமாக தனுஷ், ஐஸ்வர்யா தனுஷ், ராய் லட்சுமி, VJ ரம்யா, ரேஷ்மா, தர்ஷா, ஆல்யா மானசா போன்ற பிரபலங்களின் வீடியோ இணைக்கப்பட்டுள்ளது. தனுஷ் மனைவியை romance செய்து பாட்டு பாடிய வீடியோ சமூக வலைதளங்களில் வைரலாக பரவி வருகிறது.<\/p>\n<p><\/p>\n<p>The post <a href=\"https:\/\/www.cinemapettai.com\/dhanush-ramya-pandiyan-latest-video-goes-viral\/\" rel=\"nofollow\">மாமனாரின் பாடலை பாடி மனைவியுடன் தனுஷ் செய்த ரோமன்ஸ் வீடியோ.. மல்லு ஆண்ட்டியாக தள தளவென இருக்கும் ரம்யா பாண்டியன்<\/a> appeared first on <a href=\"https:\/\/www.cinemapettai.com\" rel=\"nofollow\">Cinemapettai<\/a>.<\/p>","link":"https:\/\/www.cinemapettai.com\/dhanush-ramya-pandiyan-latest-video-goes-viral\/","image":["https:\/\/www.cinemapettai.com\/wp-content\/uploads\/2021\/05\/dhanush-ramya-pandiyan-1.jpg"],"pubdate":"Tue, 04 May 2021 10:39:57 +0000"},{"title":"விடாது விரட்டும் கொரோனா.. சிஎஸ்கே பேட்டிங் கோச் மைக் ஹசிக்கு கொரோனா பாசிட்டிவ்..!","text":"கொரோனா அச்சுறுத்தலுக்கு மத்தியிலும் ஐபிஎல் 14வது சீசனின் பாதி லீக் சுற்று போட்டிகள் வெற்றிகரமாக நடந்த நிலையில், கேகேஆர் வீரர்கள் வருண் சக்கரவர்த்தி, சந்தீப் வாரியர், சிஎஸ்கே அணியை சேர்ந்த மூவர், டெல்லி கேபிடள்ஸ் வீரர் அமித் மிஷ்ரா மற்றும் சன்ரைசர்ஸ் வீரர் ரிதிமான் சஹா என அடுத்தடுத்து கொரோனா உறுதியானதால் ஐபிஎல் ரத்து செய்யப்பட்டுள்ளது.  கொரோனா பயோ பபுளில் பாதுகாப்பாக இருந்தும் கூட வீரர்களுக்கு கொரோனா பரவியது. கொரோனா 2ம் அலை இந்தியாவில் அதிதீவிரமாக பரவிவரும் வேளையில், ஐபிஎல் மட்டுமே மக்களுக்கு சில மணி நேர மகிழ்ச்சியை அளித்துவந்த நிலையில், அதற்கும் கொரோனா ஆப்படித்துவிட்டது.  ஐபிஎல் தற்காலிகமாக ரத்து செய்யப்பட்டுள்ள நிலையில், கொரோனாவுக்கு பயந்து பிசிசிஐ ஐபிஎல்லை விட்டாலும், கொரோனா என்னவோ ஐபிஎல்லை விடுவதாயில்லை. சிஎஸ்கே பேட்டிங் பயிற்சியாளர் &nbsp;மைக்கேல் ஹசிக்கு கொரோனா உறுதியாகியுள்ளது.  ஏற்கனவே கொரோனாவுக்கு பயந்து, இந்தியாவிலிருந்து ஆஸ்திரேலியர்கள் யாருமே ஆஸ்திரேலியாவிற்குள் நுழையக்கூடாது என்றும் மீறி நுழைந்தால் 5 ஆண்டு சிறைத்தண்டனை விதிக்கப்படும் என்று ஆஸி., அரசாங்கம் எச்சரித்திருந்த நிலையில், ஆஸ்திரேலியர்கள் எப்படி நாட்டிற்கு திரும்புவது என்ற குழப்பத்தில் உள்ள நிலையில், மைக்கேல் ஹசிக்கு கொரோனா உறுதியாகிருப்பது ஆஸ்திரேலியர்களின் நிலையை இன்னும் மோசமாக்கியுள்ளது","link":"https:\/\/tamil.asianetnews.com\/sports-cricket\/csk-batting-coach-michael-hussey-tested-corona-positive-qsle39","image":["http:\/\/static.asianetnews.com\/images\/01caq5wk036krzdpj681fb36pf\/Mike-Hussey_760x400.jpg"],"pubdate":"Tue, 04 May 2021 10:34:21 +0530"},{"title":"ஆரம்பத்தில் அதிர்ச்சி.. ஆனால் இப்போ ரிலாக்ஸ்..! மனம் திறந்த கம்மின்ஸ்","text":"கொரோனா அச்சுறுத்தலுக்கு மத்தியிலும் ஐபிஎல் 14வது சீசனின் பாதி லீக் சுற்று போட்டிகள் வெற்றிகரமாக நடந்த நிலையில், கேகேஆர் வீரர்கள் வருண் சக்கரவர்த்தி, சந்தீப் வாரியர், சிஎஸ்கே அணியை சேர்ந்த மூவர், டெல்லி கேபிடள்ஸ் வீரர் அமித் மிஷ்ரா மற்றும் சன்ரைசர்ஸ் வீரர் ரிதிமான் சஹா என அடுத்தடுத்து கொரோனா உறுதியானதால் ஐபிஎல் ரத்து செய்யப்பட்டுள்ளது.  கொரோனா பயோ பபுளில் பாதுகாப்பாக இருந்தும் கூட வீரர்களுக்கு கொரோனா பரவியது. கொரோனா 2ம் அலை இந்தியாவில் அதிதீவிரமாக பரவிவரும் வேளையில், ஐபிஎல் மட்டுமே மக்களுக்கு சில மணி நேர மகிழ்ச்சியை அளித்துவந்தது. இப்போது அதற்கும் ஆப்பு வைத்துவிட்டது கொரோனா.  இதற்கிடையே, ஆஸ்திரேலிய அரசாங்கம், இந்தியாவிலிருந்து ஆஸ்திரேலியா வருபவர்களுக்கு, அது ஆஸ்திரேலியர்களாகவே இருந்தாலும் சரி, 5 ஆண்டுகள் வரை சிறை தண்டனை விதிக்கப்படும் என்று கடுமையான உத்தரவை பிறப்பித்தது. அதனால் ஆஸ்திரேலிய வீரர்கள் எப்படி நாட்டிற்கு திரும்புவது என்ற குழப்பத்தில் உள்ளனர்.  இந்நிலையில், கிரிக்கெட் ஆஸ்திரேலியா இதுகுறித்து ஆஸி., அரசிடமும், பிசிசிஐயிடமும் பேச்சுவார்த்தை நடத்திவருவதாக தெரிவித்திருந்தது.  ஆஸ்திரேலிய அரசின் அறிவிப்பு குறித்து கருத்து தெரிவித்துள்ள கேகேஆர் அணியில் ஆடும் ஆஸி., வீரர் பாட் கம்மின்ஸ், ஆஸி., அரசின் அறிவிப்பை கேட்டு ஆரம்பத்தில் அதிர்ச்சியடைந்தோம். ஆனால் மே 15ம் தேதிக்கு பிறகு ஆஸ்திரேலியா செல்லலாம் என்பதால், அதுவரை காத்திருந்து செல்வோம். அதுமட்டுமல்லாது, இந்தியாவிற்கு வரும்போதே, 14 நாட்கள் குவாரண்டினில் இருந்துவிட்டுத்தான் நாடு திரும்புவோம் என்ற ஒப்பந்தத்தில் கையெழுத்திட்டு விட்டுத்தான் வந்தோம். எனவே குவாரண்டினை முடித்து முறைப்படி 15ம் தேதிக்கு பிறகு செல்வோம் என்று கம்மின்ஸ் தெரிவித்தார். &nbsp;","link":"https:\/\/tamil.asianetnews.com\/sports-cricket\/pat-cummins-speaks-about-his-mindset-after-australian-pm-announcement-of-ban-entry-to-australia-from-india-qsld4o","image":["https:\/\/static.asianetnews.com\/images\/01erp42xhz5daacexj6m0r18z4\/pjimage--3--jpg_760x400.jpg"],"pubdate":"Tue, 04 May 2021 10:13:36 +0530"},{"title":"தடை அதை உடை..! இந்தியாவிலிருந்து மாலத்தீவுக்கு படையெடுக்கும் ஆஸி., வீரர்கள்..!","text":"கொரோனா அச்சுறுத்தலுக்கு மத்தியிலும் ஐபிஎல் 14வது சீசனின் பாதி லீக் சுற்று போட்டிகள் வெற்றிகரமாக நடந்த நிலையில், கேகேஆர் வீரர்கள் வருண் சக்கரவர்த்தி, சந்தீப் வாரியர், சிஎஸ்கே அணியை சேர்ந்த மூவர், டெல்லி கேபிடள்ஸ் வீரர் அமித் மிஷ்ரா மற்றும் சன்ரைசர்ஸ் வீரர் ரிதிமான் சஹா என அடுத்தடுத்து கொரோனா உறுதியானதால் ஐபிஎல் ரத்து செய்யப்பட்டுள்ளது.  கொரோனா பயோ பபுளில் பாதுகாப்பாக இருந்தும் கூட வீரர்களுக்கு கொரோனா பரவியது. கொரோனா 2ம் அலை இந்தியாவில் அதிதீவிரமாக பரவிவரும் வேளையில், ஐபிஎல் மட்டுமே மக்களுக்கு சில மணி நேர மகிழ்ச்சியை அளித்துவந்தது. இப்போது அதற்கும் ஆப்பு வைத்துவிட்டது கொரோனா.    இதற்கிடையே, ஆஸ்திரேலிய அரசாங்கம், இந்தியாவிலிருந்து ஆஸ்திரேலியா வருபவர்களுக்கு, அது ஆஸ்திரேலியர்களாகவே இருந்தாலும் சரி, 5 ஆண்டுகள் வரை சிறை தண்டனை விதிக்கப்படும் என்று கடுமையான உத்தரவை பிறப்பித்தது. அதனால் ஆஸ்திரேலிய வீரர்கள் எப்படி நாட்டிற்கு திரும்புவது என்ற குழப்பத்தில் உள்ளனர்.  இந்நிலையில், கிரிக்கெட் ஆஸ்திரேலியா இதுகுறித்து ஆஸி., அரசிடமும், பிசிசிஐயிடமும் பேச்சுவார்த்தை நடத்திவருவதாக தெரிவித்திருந்தது.  இதற்கிடையே, ஆஸி., முன்னாள் கிரிக்கெட் வீரரும் வர்ணனையாளருமான மைக்கேல் ஸ்லேட்டர், இந்தியாவிலிருந்து மாலத்தீவுக்கு சென்றுவிட்டார். அங்கிருந்து ஆஸ்திரேலியா செல்லும் திட்டத்தில் அங்கு சென்றுள்ளார். ஸ்லேட்டர் வழியைப் பின்பற்றி ஐபிஎல் போட்டியில் பங்கேற்ற ஆஸி. வீரர்கள், பயிற்சியாளர்கள், வர்ணனையாளர்கள் எனக் கிட்டத்தட்ட 40 பேரும் மாலத்தீவுக்குச் செல்ல முடிவெடுத்துள்ளதாகத் தெரிகிறது. இந்தியாவிலிருந்து நேராக மாலத்தீவுக்குச் சென்று பிறகு மே 15ம் தேதிக்குப் பிறகு மாலத்தீவிலிருந்து ஆஸ்திரேலியாவுக்குச் செல்லத் திட்டமிட்டுள்ளதாகத் தகவல்கள் வெளியாகியுள்ளன.&nbsp; &nbsp;","link":"https:\/\/tamil.asianetnews.com\/sports-cricket\/australian-cricketers-are-all-set-to-follow-michael-slater-way-to-go-to-australia-qslcq8","image":["http:\/\/static.asianetnews.com\/images\/01dbcjm6tvrds4qv3wdhr37s90\/Michael-Slater_760x400.jpg"],"pubdate":"Tue, 04 May 2021 10:04:56 +0530"},{"title":"டிராபிக் ராமசாமி காலமானார்... சமரசம் இல்லாத சமூக போராளி..!","text":"தமிழக அரசியல்வாதிகளுக்கும், அதிகாரிகளுக்கும் சிம்ம சொப்பனமாய் திகழ்ந்தவர் டிராஃபிக் ராமசாமி (87). ஆரம்பக் காலத்தில் ராமசாமி தானே முன்வந்து சென்னை, பாரிஸ் கார்னரில் போக்குவரத்தை ஒழுங்குபடுத்துவதில் போலீஸாருக்கு உதவி செய்து வந்தார். இதையடுத்து போக்குவரத்துக் காவல்துறையினர் இவருக்கு ஓர் அடையாள அட்டையை வழங்கினர். அது முதல் ‘டிராஃபிக்’ ராமசாமி என்று அழைக்கப்பட்டார். அதேபோல், உயர் நீதிமன்றத்தில் பொதுநல வழக்குகள் மூலம் பல விஷயங்களைப் பொது வெளிச்சத்திற்குக் கொண்டு வந்தவர். தீர்வும் கண்டவர்.   சென்னையில் வரம்பு மீறிக் கட்டப்படும் கட்டிடங்கள், வாகன பார்க்கிங் வசதி இல்லாமல் கட்டப்படும் கட்டிடங்களுக்கு எதிராக இவர் தொடர்ந்த பொதுநல வழக்கு காரணமாக உயர் நீதிமன்றம் பல முக்கியத் தீர்ப்புகளை வழங்கியுள்ளது. அனுமதி பெறாமல் வைக்கப்படும் பிளக்ஸ் பேனர்களுக்கு எதிராக சென்னை உயர் நீதிமன்றத்தில் தொடர்ந்து வழக்கு தொடர்ந்து பல உத்தரவுகளை டிராபிக் ராமசாமி பெற்று தந்தவர்.   வயது மூப்பின் காரணமாக டிராபிக் ராமசாமிக்கு அடிக்கடி உடல்நலக்குறைவு ஏற்பட்டது. இந்நிலையில் கடந்த சில வாரங்களுக்கு முன்பு அவருக்கு &nbsp;உடல் நலக்குறைவு ஏற்பட்டது. இதற்காக சென்னை ராஜீவ் காந்தி அரசு மருத்துவமனையில் சிகிச்சை பெற்று வந்தார். இன்று காலை முதல் அவருடைய உடல்நிலை கவலைகிடமாக இருந்தது. அவருக்கு மருத்துவர்கள் தீவிர சிகிச்சை அளித்தபோதும், அது பலனளிக்காமல் இன்று இரவு 7.45 மணிக்கு&nbsp;டிராபிக் ராமசாமி காலமானார்.&nbsp;","link":"https:\/\/tamil.asianetnews.com\/tamilnadu-chennai\/traffic-ramasamy-passed-away-uncompromising-social-activist--qslcji","image":["https:\/\/static.asianetnews.com\/images\/01crmfjvv3yg7mm0sjxpn7ebgw\/traffic-ramasamy_760x400.jpg"],"pubdate":"Tue, 04 May 2021 10:00:55 +0530"},{"title":"தமிழகத்தின் மூன்றாவது பேரியக்கம்... கம்பீரமாக எழுந்து நிற்கிறது நாம்  தமிழர்... சீமான் பெருமிதம்..!","text":"தமிழக சட்டப்பேரவைத் தேர்தலில் 159 தொகுதிகளில் திமுக கூட்டணி வெற்றி பெற்றது. அதிமுக கூட்டணி 76 தொகுதிகளில் வென்றது. இந்த இரு கூட்டணிகளைத் தவிர்த்து பிற கட்சிகள் எதுவும் தேர்தலில் வெற்றி பெறவில்லை. ஆனால், 234 தொகுதிகளில் தனித்து போட்டியிட்ட நாம் தமிழர் கட்சி, 178 தொகுதிகளில் மூன்றாம் இடத்தைப் பெற்றது. மேலும் கணிசமாக 6.85 சதவீத வாக்குகளை அக்கட்சி பெற்றது. கடந்த சட்டப்பேரவைத் தேர்தலில் 1.1 சதவீத வாக்குகளை பெற்ற அக்கட்சி இந்தத் தேர்தல்ல் 5 மடங்கு வாக்குகளை அதிகம் பெற்றது. இந்நிலையில் இதுதொடர்பாக நாம் தமிழர் கட்சி ஒருங்கிணைப்பாளர் சீமான் அறிக்கை வெளியிட்டுள்ளார். அதில், “2021 சட்டமன்றத் தேர்தலில் நாம் தமிழர் கட்சி 30 லட்சத்திற்கும் மேலான மக்களின் வாக்குகளைப் பெற்று தமிழர் நிலத்தின் தனித்துவமான மாபெரும் அரசியல் அமைப்பாக மாறியிருப்பது வரலாற்றுச்சிறப்பு வாய்ந்த செய்தியாகும். கடந்த 2016 சட்டமன்றத் தேர்தலில் 234 தொகுதிகளிலும் நாம் தமிழர் கட்சி தனித்துப்போட்டியிட்டு 4,58,104 வாக்குகளைப் பெற்று 1.1 வாக்கு விழுக்காடு அடைந்தது. கடந்த 2019 நாடாளுமன்றத்தேர்தலிலும் தனித்துப் போட்டியிட்டு 16,45,185 வாக்குகளைப் பெற்று ஏறத்தாழ 4 விழுக்காடு வாக்குகளைப் பெற்றது. நடந்து முடிந்துள்ள 2021 சட்டமன்றத் தேர்தலில் 234 தொகுதிகளிலும் தனித்துப் போட்டியிட்ட நாம் தமிழர் கட்சி 30,41,974 வாக்குகளைப் பெற்று தமிழகத்தின் மூன்றாவது மாபெரும் அரசியல் பேரியக்கமாகக் கம்பீரமாக நிமிர்ந்து நிற்கிறது. பொய்ப்புளுகுகளால், வசன அடுக்குகளால் புரையோடிப்போன தமிழக அரசியல் பரப்பை, கொள்கை சமரசமின்றி உயிர்ப்போடு போராடிய போராட்டங்களால் அதிர வைத்தோம். சாதி-மத உணர்ச்சியைச் சாகடித்து 'நாம் தமிழர்' என்ற உணர்வோடு ஊருக்கு ஊர் திரண்ட இளைஞர் கூட்டம், இந்த மண்ணிற்காகத் தூய அரசியலை கட்டியெழுப்பியபோது அதனைத் தகர்க்க, கடும் உழைப்பினால் விளைந்த எங்களது முயற்சிகளை முறியடிக்க எங்களைக் குறித்துத் தொடர்ச்சியான பல பொய்யான பரப்புரைகள் நடைபெற்றன. அரசியல் கட்சியாக மட்டுமில்லாமல், சுற்றுச்சூழல் பாசறை, கையூட்டு-ஊழல் ஒழிப்புப் பாசறை போன்ற பல்வேறு அமைப்புகளை உருவாக்கி மாற்று அரசியலுக்கான பல முயற்சிகளை முன்னெடுத்தோம். தமிழர் பண்பாட்டு மீட்சி அரசியலுக்காக வீரத்தமிழர் முன்னணி தொடங்கித் தஞ்சை பெருவுடையார் கோயிலின் உச்சியில் தமிழை முழங்க வைத்தோம். 2021 சட்டமன்றத்தேர்தலில் 50 விழுக்காடு பெண்களுக்கான இடம், பொதுத்தொகுதியில் ஆதித்தமிழர்களுக்குப் பிரதிநிதித்துவம், இசுலாமியச் சொந்தங்களுக்கு மற்ற கட்சிகளைவிட அதிக வாய்ப்பு, சமூகத்தின் விளிம்பு நிலையில் இருக்கின்ற பல எளிய சமூகங்களுக்குத் தேர்தலில் வேட்பாளராக நிற்கின்ற சம உரிமை என மற்ற எந்தக் கட்சியும் செய்யத் துணியாத புரட்சிகரச் செயல்களை நாம் தமிழர் கட்சி துணிந்து செய்தது. கூட்டணி இல்லாமல், தனித்துவமானக் கொள்கைகளை முன்வைத்து, படித்த இளைஞர்கள், எளியப் பெண்களை வேட்பாளர்களாக முன்னிறுத்தி நாம் தமிழர் கட்சி இத்தேர்தலை மிக எழுச்சிகரமாகச் சந்தித்தபோது கிடைத்த ஆதரவு, மக்கள் கவனிக்கத் தொடங்கிவிட்டார்கள் என்ற புத்தெழுச்சியை வழங்கியது. கோடி கோடியாய்க் கொட்டப்பட்ட பணமூட்டைகளுக்கு மத்தியில் எளிய மக்களின் பிள்ளைகளான நாங்கள் பெற்றிருக்கின்ற 30 லட்சத்திற்கும் மேலான வாக்குகள் என்பது ஜனநாயகத்தின் மீது பற்றுறுதி கொண்ட ஒவ்வொருவரும் பெருமிதம் கொள்ளத்தக்க வாக்குகள் மட்டுமல்ல; வரலாற்றின் போக்கில் அடிமைப்படுத்தப்பட்டு வீழ்த்தப்பட்ட தமிழ்த்தேசிய இனம் மீண்டெழும் என நம்புகிற ஒவ்வொரு தமிழரும் பெற்றிருக்கின்ற நம்பிக்கைத்துளிகள். எங்கள் மீது நம்பிக்கை வைத்து மக்கள் அளித்துள்ள வாக்குகள் மூலம் விளையும் உந்துதலைக் கொண்டு, மக்களுக்கான போராட்டக் களங்களிலும், துயர்துடைப்புப் பணிகளிலும் முன்பைவிடப் பன்மடங்கு உள்ள வேட்கையோடு பேரெழுச்சியாக நாம் தமிழர் கட்சி பணியாற்றும். மக்கள் மன்றங்களில் வலிமையாகக் குரலை ஒலிக்கச்செய்து எதிர்க்கட்சியாக மக்கள் மனங்களில் நிலைபெறும்” என்று அறிக்கையில் சீமான் தெரிவித்துள்ளார்.&nbsp; &nbsp;","link":"https:\/\/tamil.asianetnews.com\/politics\/ntk-is-third-largest-party-in-the-tamil-nadu-seeman-statement-qslbft","image":["https:\/\/static.asianetnews.com\/images\/01dzzb4qy38kwzy7nn7p8wvgrc\/seeman-thanjai-periyakoyil-kudamuzhukku-tamil-jpg_760x400.jpg"],"pubdate":"Tue, 04 May 2021 09:37:06 +0530"},{"title":"#IPL2021 ஒத்திவைக்கப்பட்ட ஐபிஎல் போட்டிகள் எப்போது நடத்தப்படும்..? ரசிகர்களுக்கு முக்கியமான அப்டேட்","text":"கொரோனா அச்சுறுத்தலுக்கு மத்தியிலும் ஐபிஎல் 14வது சீசனின் பாதி லீக் சுற்று போட்டிகள் வெற்றிகரமாக நடந்த நிலையில், கேகேஆர் வீரர்கள் வருண் சக்கரவர்த்தி, சந்தீப் வாரியர், சிஎஸ்கே அணியை சேர்ந்த மூவர், டெல்லி கேபிடள்ஸ் வீரர் அமித் மிஷ்ரா மற்றும் சன்ரைசர்ஸ் வீரர் ரிதிமான் சஹா என அடுத்தடுத்து கொரோனா உறுதியானதால் ஐபிஎல் ரத்து செய்யப்பட்டுள்ளது.  கொரோனா பயோ பபுளில் பாதுகாப்பாக இருந்தும் கூட வீரர்களுக்கு கொரோனா பரவியது. கொரோனா 2ம் அலை இந்தியாவில் அதிதீவிரமாக பரவிவரும் வேளையில், ஐபிஎல் மட்டுமே மக்களுக்கு சில மணி நேர மகிழ்ச்சியை அளித்துவந்தது. இப்போது அதற்கும் ஆப்பு வைத்துவிட்டது கொரோனா.    ஒரு சீசனில் மொத்தம் 60 போட்டிகள். 56 லீக் போட்டிகள். 3 பிளே ஆஃப் போட்டிகள் மற்றும் இறுதி போட்டி என மொத்தம் 60 போட்டிகள் நடக்கும். இந்த சீசனில் 29 போட்டிகள் நடந்து முடிந்த நிலையில் ஐபிஎல் தற்காலிகமாக நிறுத்தப்பட்டது.&nbsp;  மீதமுள்ள போட்டிகள் எப்போது நடத்தப்படும் என்ற எதிர்பார்ப்பு ரசிகர்கள் மத்தியில் எழுந்துள்ள நிலையில், மீதமுள்ள போட்டிகள் செப்டம்பரில் நடத்தப்படலாம் என்ற தகவல் வெளியாகியுள்ளது.&nbsp; &nbsp;","link":"https:\/\/tamil.asianetnews.com\/sports-cricket\/ipl-2021-remaining-matches-will-be-conducted-in-september-says-reports-qslad7","image":["http:\/\/static.asianetnews.com\/images\/01d97bnnpwmm0x721y06cbxbct\/ipl-cup_760x400.jpg"],"pubdate":"Tue, 04 May 2021 09:13:56 +0530"},{"title":"ஏழைகளின் வயிற்றில் அடிப்பதற்கு சமம்.. அம்மா உணவகம் தாக்குதலால் கொந்தளித்த ஈபிஎஸ்-ஓபிஎஸ்..!","text":"சென்னை முகப்பேரில் திமுகவை சேர்ந்த இருவர், அந்தப் பகுதியில் இருந்த அம்மா உணவகத்தில் புகுந்து ஜெயலலிதா படத்தை எடுத்துவிட்டு மு.க. ஸ்டாலின் புகைப்படத்தை வைக்க வேண்டும் என்று தகராறு செய்ததாகக் கூறப்படுகிறது. மேலும் பெயர் அம்மா உணவகத்துக்குள் புகுந்து பெயர் பலகைகளையும் வெளியே எடுத்து வந்து சாலையில் எறிந்தனர். வெளியே இருந்த போர்டுகளையும் பிடுங்கி எறிந்தனர். இதுதொடர்பான வீடியோ சமூக ஊடங்களில் வெளியாகி சர்ச்சையானது. ஆட்சி பொறுப்பேற்பதற்கு முன்பே திமுகவினர் அட்டகாசம் செய்ய தொடங்கிவிட்டனர் என்று சமூக ஊடகங்களில் விமர்சனங்கள் எழுந்தன.&nbsp; இதனையடுத்து ஸ்டாலின் உத்தரவின் பேரில் அந்த சம்பவத்தில் ஈடுபட்ட இருவர் கட்சியில் இருந்து நீக்கப்பட்டதாக அறிவிக்கப்பட்டது. அவர்கள் மீது சட்ட நடவடிக்கையும் எடுக்க உத்தரவிடப்பட்டது. இந்தச் சம்பவத்துக்கு பல அரசியல் கட்சிகளும் எதிர்ப்பு தெரிவித்தன. இதுதொடர்பாக அதிமுக ஒருங்கிணைப்பாளர் ஓ.பன்னீர்செல்வம், இணை ஒருங்கிணைப்பாளர் எடப்பாடி பழனிசாமி ஆகியோர் அறிக்கை வெளியிட்டனர். அதில், “சென்னை ஜெ.ஜெ.நகரில் உள்ள அம்மா உணவகம் மீது திமுகவினர் தாக்குதல் நடத்தி இருப்பது கடும் கண்டனத்திற்குரியது.   ஜெயலலிதாவின் சிந்தையில் உதித்த, மக்களுக்கான அம்மா உணவகம் திட்டத்தின் சிறப்பை உணர்ந்து இன்றளவும் அண்டை மாநிலங்கள் தொடங்கி அயல்நாடுகள் வரை இத்திட்டத்தை பின்பற்றி வருகின்றன. பெருமழை, பெருவெள்ளம் தொடங்கி கொரோனா பேரிடர் காலங்கள் வரை உணவின்றி தவித்தோரின் பசிப் பிணி நீக்கிய அட்சய பாத்திரம் அம்மா உணவகத்தின் மீது நடத்தப்பட்ட தாக்குதல் ஏழைகளின் வயிற்றில் அடிப்பதற்கு ஒப்பாகும். ஜெயலலிதா படத்தினை சேதப்படுத்தி உள்ளதும் வேதனை அளிக்கிறது. இந்தத் தாக்குதலை வன்மையாகக் கண்டிக்கிறோம். புதிதாக ஆட்சிப் பொறுப்பேற்கும் மு.க.ஸ்டாலின், சட்டம்-ஒழுங்கு பாதுகாப்பை சீர்குலைப்போர் மீது உடனடியாக சட்டப்படி கடுமையான நடவடிக்கை எடுக்க வேண்டும்” என்று அறிக்கையில் ஓபிஎஸ் - இபிஎஸ் ஆகியோர் தெரிவித்துள்ளனர்.&nbsp;","link":"https:\/\/tamil.asianetnews.com\/politics\/equivalent-to-beating-the-stomachs-of-the-poor-eps-ops-upset-by-amma-restaurant-attack--qslad0","image":["http:\/\/static.asianetnews.com\/images\/01czprndbyjb9s285j52425yfw\/ADMK-in-third-front_760x400.jpg"],"pubdate":"Tue, 04 May 2021 09:13:48 +0530"},{"title":"மு.க. ஸ்டாலின் அமைச்சரவையில் யார் அமைச்சர்கள்..? புதிய எம்.எல்.ஏ.க்களில் யாருக்கு லக் அடிக்கப்போகுது.?","text":"தமிழக சட்டப்பேரவைத் தேர்தலில் திமுக கூட்டணி 159 இடங்களில் வெற்றி பெற்றது. திமுக மட்டும் தனித்து 125 தொகுதிகளில் வெற்றி பெற்று, தனி பெரும்பான்மையுடன் வென்று ஆட்சி அமைக்க உள்ளது. வரும் 7-ஆம் தேதி முதல்வராக ஸ்டாலின் பதவியேற்க உள்ளார். 32 பேர் வரை அமைச்சரவையில் இடம் பெற முடியும். தற்போது யாருக்கு அமைச்சர் பதவி கிடைக்கும் என்ற கேள்வி எழுந்துள்ளது. தனது அமைச்சரவையில் கட்சியின் மூத்த தலைவர்கள், இளைஞர்கள், பெண்கள், சிறுபான்மையினர், பிற சமூகத்தினரும் இடம் பெறும் வகையில் அனைத்து மாவட்டங்களுக்கும் பிரதிநிதித்துவம் இருக்கும் வகையில் அமைக்க மு.க. ஸ்டாலின் அமைக்க விரும்புவதாகக் கூறப்படுகிறது. கடந்த 2006-ஆம் ஆண்டில் கருணாநிதி அமைச்சரவையில் இடம் பிடித்த துரைமுருகன், பொன்முடி, கே.என்.நேரு, எ.வ.வேலு, ஐ.பெரியசாமி, தா.மோ.அன்பரசன், சாமிநாதன், எம்ஆர்கே பன்னீர்செல்வம், சாத்தூர் ராமச்சந்திரன், தங்கம் தென்னரசு, பெரியகருப்பன், தமிழரசி, க.ராமச்சந்திரன், கு.பிச்சாண்டி ஆகியோர் இந்தச் சட்டப்பேரவைத் தேர்தலில் வெற்றி பெற்றுள்ளனர். எனவே, இவர்களில் யாருக்கு அமைச்சர் பதவி கிடைக்கும் என்ற எதிர்பார்ப்பு ஏற்பட்டுள்ளது. இவர்களில் பெரும்பாலோனர் அமைச்சர்கள் ஆவார்கள் என்று திமுக வட்டாரங்கள் தெரிவிக்கின்றன.   இவர்களைத் தவிர முத்துசாமி, செந்தில் பாலாஜி, அனிதா ராதாகிருஷ்ணன், பி.கே.சேகர்பாபு, ராஜ கண்ணப்பன், எஸ்.ரகுபதி ஆகியோரில் சிலரும் அமைச்சர்கள் ஆகும் வாய்ப்பு இருப்பதாகக் கருதப்படுகிறது. மகேஷ் பொய்யாமொழி, டாக்டர் நா.எழிலன், பிடிஆர் பழனிவேல் தியாகராஜன், மா.சுப்பிரமணியன், &nbsp;எஸ்.எஸ். சிவசங்கர், டி.ஆர்.பி.ராஜா, அப்துல் வகாப் பாளையங்கோட்டை போன்றவர்களின் பெயர்களும் பரிசீலனையில் உள்ளன என்றும் திமுக வட்டாரங்கள் தெரிவிக்கின்றன. பேரவைத் தலைவராக சக்கரபாணியின் பெயர் பரிசீலனையில் உள்ளதாகத் தெரிகிறது.","link":"https:\/\/tamil.asianetnews.com\/politics\/who-are-the-ministers-in-stalin-s-cabinet-who-among-the-new-mlas-is-going-to-get-lucky--qsl9h5","image":["https:\/\/static.asianetnews.com\/images\/01f4q2tctrhwjesnq1nkryg2ms\/befunky-collage--4--jpg_760x400.jpg"],"pubdate":"Tue, 04 May 2021 08:54:41 +0530"},{"title":"``இப்பவும் என் மனைவி 100 நாள் வேலைக்கு போவாங்க\"- வியக்க வைக்கும் கந்தர்வக்கோட்டை கம்யூனிஸ்ட் எம்எல்ஏ","text":"<p>புதுக்கோட்டை மாவட்டம் கந்தர்வக் கோட்டையில் தி.மு.க கூட்டணி சார்பில் மார்க்சிஸ்ட் கட்சியின் வேட்பாளராகக் களமிறக்கப்பட்டவர் சின்னதுரை. மார்க்சிஸ்ட் கட்சியில் கடந்த 35ஆண்டுகளாக பல்வேறு பதவிகளை வகித்த இவருக்கு இரண்டாவது முறையாக கந்தர்வக்கோட்டை தொகுதியில் தி,மு.க கூட்டணிக் கட்சி சார்பில் போட்டியிட வாய்ப்பு கொடுத்தது சி.பி.எம் கட்சித் தலைமை. அந்த வாய்ப்பை பயன்படுத்தி இன்று புதுக்கோட்டை மாவட்டத்தின் முதல் சி.பி.எம் எம்.எல்.ஏ என்ற வரலாற்றுப் பெருமையை அந்தக் கட்சிக்கு ஏற்படுத்திக் கொடுத்திருக்கிறார். இதில் ஒரு ஆச்சரியம் என்வென்றால், 35ஆண்டுகள் கட்சியில் மாவட்டச் செயலாளர் உள்படப் பல முக்கிய பொறுப்புகள் வகித்தும், தன் பெயரில் ஒரு குழி நிலம் கூட இல்லை என்கிறார் சின்னதுரை.<\/p><figure><img src=\"https:\/\/gumlet.assettype.com\/vikatan\/2021-05\/a7926203-7b72-4380-aedd-96a0894bdf3c\/IMG_20210504_WA0153.jpg\" \/><figcaption>வெற்றிச் சான்றிதழ் பெறும் சின்னதுரை<\/figcaption><\/figure><p>ஆங்காங்கே விரிசல் விழுந்த ஓட்டு வீட்டுக்குள் வசிக்கிறது இவரது குடும்பம். பேங்க் பேலன்ஸ் எதுவும் இல்லை. இவரது மனைவி அணிந்திருக்கும் தாலி, தோடு, வீட்டில் நிற்கும் 2 ஆட்டுக் குட்டிகள் தான் இவர்களது சொத்து. எப்போதும், மிகவும் எளிமையானவராக வலம் வந்த சின்னதுரையை கந்தர்வக்கோட்டை தொகுதி மக்கள் சட்டமன்ற உறுப்பினராக்கியிருக்கின்றனர். தன்னை எதிர்த்துப் போட்டியிட்ட அ.தி.மு.க வேட்பாளரை விடவும் 12,721வாக்குகள் அதிகம் பெற்று வெற்றி பெற்றுள்ளார். எளிமையான வேட்பாளரான சின்னதுரையின் வெற்றிக்குக் கூட்டணிக் கட்சியினர் மட்டுமின்றி எதிர்க்கட்சி உள்ளிட்ட அனைத்துக் கட்சியினரும் வாழ்த்துக்களைத் தெரிவித்து வருகின்றனர்.<\/p><p>சின்னதுரை எம்.எல்.ஏ-விடம் பேசினோம், ``எங்க குடும்பப் பின்னணியைப் பொறுத்தவரை என்னைத் தவிர வேறு யாரும் தீவிர அரசியலில் இல்லை. அன்னைக்கு நான் வேலை பார்த்த கம்பெனியில,  ரூ.10 கூலி உயர்த்திக் கேட்டதால, உயர்த்திக் கேட்ட எல்லாரையும்  வேலையை விட்டு நிறுத்திட்டாங்க. அப்பதான் சி.ஐ.டி.யூ என்கிற அமைப்பு  எங்களுக்காக போராடுச்சு. பல கட்ட போராட்டங்களுக்குப் பிறகு நாங்க கேட்டது கிடைச்சது. இந்த மாதிரி அமைப்புல இருந்தா எங்கள மாதிரி கஷ்டபடுறவங்களுக்கு உதவ முடியும்னு நெனச்சு தான் 1985-ல கம்யூனிஸ்ட் கட்சியில் சேர்ந்தேன். <\/p><p>நான் சேர்ந்த புதுசல ஒரு கூட்டம் போட்டிருந்தாங்க. கூட்டம் முடிவில் திடீர்னு, என்னை மாவட்டச் செயலாளராக நியமிச்சிட்டாங்க. நான் கொஞ்சம் கூட அதை எதிர்பார்க்கலை. அதிர்ச்சியிலிருந்து மீளாத எனக்கு அன்னைக்கு நைட் ஜுரமே வந்திடுச்சு. ஆனா கொடுத்த பொறுப்பை சரியா செஞ்சு   கிட்டத்தட்ட 12 வருஷம் மாவட்டச் செயலாளராக இருந்தேன். சொத்துக் கணக்குக் காட்டும் போது என்னை நல்லா தெரிஞ்ச சிலரே, ``எத்தனையோ வருஷமா கட்சியில இருந்திருக்கீங்க. உங்க பேர்ல ஒரு குழி இடம் கூட இல்லையா?\"ன்னு என்னிடம் ஆச்சரியமா கேட்டாங்க. பணத்தை சம்பாதிக்கலைன்னாலும், இந்த ஜனத்தை சம்பாதிசிருக்கிறேன்னு சொன்னேன். அதை இன்னைக்கு மக்கள் நிறைவேத்திக் காட்டிட்டாங்க. இப்பவும் மனைவிகிட்ட தாலி, தோடுன்னு 1பவுன், 4ஆட்டுக்குட்டிகளும் தான் எங்களோட சொத்து. இனியும் எதையும் பெருசா மாத்த மாட்டேன்.<\/p><figure><img src=\"https:\/\/gumlet.assettype.com\/vikatan\/2021-05\/ef784058-e352-4ae2-a4bf-c07b48442719\/Chinnadurai_301349.jpg\" \/><figcaption>சி.பி.எம் எம்.எல்.ஏ சின்னதுரை<\/figcaption><\/figure><p>மனைவி நூறு நாள் வேலைக்குப் போகும். பிரச்சாரத்தில் ஈடுபட்டிருந்த நேரத்தில் ஒரு நாள் என்னோட மனைவி, `உன்னோட வீட்டுக்காரரு எம்.எல்.ஏவுக்கு நிக்குறாரு. நீ என்னடான்னா சாந்து சட்டியை தூக்கிக்கிட்டு நூறு நாள் வேலைக்கு வந்துக்கிட்டு கெடக்கே' என்று எல்லாரும் கேலியும், கிண்டலும் பண்றாங்கன்னு சொன்னுச்சு. அப்போ, நான் அவங்க சொன்னா, சொல்லிட்டுப் போகட்டும் நீ எதையும் கண்டுக்காம வேலைக்குப் போன்னு சொன்னேன்.  இப்போ எம்.எல்.ஏ, உங்க மனைவியை நீங்க நூறு நாள் வேலைக்குப் போகச் சொல்வீங்களான்னு கேட்கிறாங்க. அப்ப மாதிரி தான் இப்பவும் கிண்டல் பண்ணுவாங்க. இப்பவும் கண்டிப்பாக நூறு நாள் வேலைக்குப் போகத்தான் சொல்வேன் என்று கூறினேன். இதுவரை கட்சியிலிருந்து என்னால் முடிந்த நன்மைகளை பொதுமக்களுக்கு செய்துவிட்டேன். இப்போ, எம்.எல்.ஏ-ங்கிற பொறுப்பு கிடைச்சிருக்கு. அன்னைக்கு மாவட்ட செயலாளர் பொறுப்பு கொடுத்தப்போ இரவு ஜுரம் வந்திருச்சு. இன்னைக்கு எம்.எல்.ஏ பதிவி கிடைச்சிருக்கு. ஜுரம் ஏதுமில்லை. அனுபவத்தால் ஏராளமான நம்பிக்கை கிடைச்சிருக்கு. இப்போதைக்கு எம்.எல்.ஏ-வாக தொகுதி  மக்களுக்காக சர்வீஸ் செய்யணும் அது மட்டும் தான் நோக்கம்\" என்கிறார் உற்சாகமாக.<\/p>","link":"https:\/\/www.vikatan.com\/news\/politics\/kantharvakottai-cpm-mla-chinnadurai-simple-life","image":["https:\/\/gumlet.assettype.com\/vikatan\/2021-05\/56b49082-66e8-4c86-9eb8-c1a7a5503412\/Chinnadurai_301344.jpg"],"pubdate":"Tue, 04 May 2021 08:47:33 +0000"},{"title":"ஒருமாத களப்பணியில் வாக்கு வித்தியாசத்தை குறைத்த திமுக - தொண்டாமுத்தூர் முடிவுகள் உணர்த்துவது என்ன?","text":"<p>கோவை தொண்டாமுத்தூர் தொகுதியில் ஹாட்ரிக் வெற்றியை பதிவு செய்திருக்கிறார் எஸ்.பி வேலுமணி. கடந்த 2016 சட்டசபை தேர்தலில் மாநிலத்திலேயே 3-வது பெரிய வெற்றியை பதிவு செய்தார். அமைச்சர், எடப்பாடி பழனிசாமியின் நிழல் என்று கட்சியிலும், ஆட்சியிலும் பவர்புல்லாக இருந்தாலும், இந்த சட்டசபை தேர்தல் அவருக்கு எளிதாக அமைந்துவிடவில்லை.<\/p><figure><img src=\"https:\/\/gumlet.assettype.com\/vikatan\/2021-05\/513fef43-7846-4cd3-ae38-22bacb4d063a\/IMG_20210312_WA0118.jpg\" \/><figcaption>வேலுமணி<\/figcaption><\/figure><p> வேலுமணிக்கும், தி.மு.க தலைவர் மு.க. ஸ்டாலினுக்கும் நடக்கும் அரசியல் மல்லுக்கட்டு அனைவரும் அறிந்ததே. அதற்காக, வேலுமணிக்கு வீழ்த்த சிறப்பு வியூகம் அமைத்து, காங்கேயத்தில் இருந்து கார்த்திகேய சிவசேனாபதியை, தொண்டாமுத்தூரில் இறக்கினார்.<\/p><p>Also Read: <a href=\"https:\/\/www.vikatan.com\/government-and-politics\/election\/velumanis-master-plan-behind-the-massive-lead-of-admk-in-coimbatore\">வேலுமணி ஸ்கெட்ச்.. கோவை மீண்டும் அதிமுக வசமானது எப்படி?<\/a><\/p><p>கிட்டத்தட்ட 20 ஆண்டுகளுக்கு பிறகு தொண்டாமுத்தூர் தொகுதியில் தி.மு.க நேரடியாக களமிறங்குவது இதுதான் முதல்முறை. தேர்தல் அறிவித்த வேகத்தில் தி.மு.க.வினரும், கார்த்திகேய சிவசேனாபதியும் வேலுமணியை ஊழல்மணி என விமர்சித்து இறங்கியடித்துக் கொண்டிருந்தனர். எளிதில் வென்றுவிடலாம் என நினைத்துக் கொண்டிருந்த வேலுமணிக்கு, பதற்றம் தொற்றியது. <\/p><figure><img src=\"https:\/\/gumlet.assettype.com\/vikatan\/2021-05\/2ba50632-d559-4004-8c8d-4633fe7d2cc2\/IMG_20210329_WA0013.jpg\" \/><figcaption>வேலுமணி<\/figcaption><\/figure><p>தொண்டாமுத்தூர் தொகுதியில் வேலுமணி 1,23,538 வாக்குகளும், கார்த்திகேய சிவசேனாபதி 81,829 வாக்குகளும் பெற்றுள்ளனர். கிட்டத்தட்ட 41,709 வாக்குகள் வித்தியாசத்தில் வேலுமணி வென்றுள்ளார்.<\/p><p>41,000 வாக்குகள் வித்தியாசத்தில் வென்றது, எப்படி கடுமையான போட்டியாக இருக்கும் என்ற கேள்வி எழலாம். ஆனால், கடந்த தேர்தல்களையும், அரசியல் சூழ்நிலையும் வைத்து கணக்கிட்டால், இது தி.மு.க-வுக்கு குறிப்பிடத்தக்க முன்னேற்றத்தை கொடுத்திருப்பது தெரியவரும். 2011 சட்டசபை தேர்தலில் வேலுமணி 53,203 வாக்குகள் வித்தியாசத்தில் வெற்றி பெற்றார்.<\/p><figure><img src=\"https:\/\/gumlet.assettype.com\/vikatan\/2021-05\/c3fddb21-af8f-49bf-b219-47d33c7b62af\/IMG_20210331_WA0091.jpg\" \/><figcaption>வேலுமணி<\/figcaption><\/figure><p>அவரை எதிர்த்து போட்டியிட்ட காங்கிரஸ் வேட்பாளர் கந்தசாமி 46,683 வாக்குகள் மட்டுமே பெற்றார். 2016 சட்டசபை தேர்தலில் வேலுமணி 64,000 வாக்குகள் வித்தியாசத்தில் வென்றார். அவரை எதிர்த்து போட்டியிட்ட ம.ம.க வேட்பாளர் சையது 45,478 வாக்குகள் மட்டுமே பெற்றார்.<\/p><p>ஆனால். நேரடியாக போட்டியிட்ட பிறகு தி.மு.க-வின் வாக்கு கணிசமாக அதிகரித்துள்ளது. இங்கிருக்கும் தி.மு.க-வினர் ஆற்றிய களப்பணியே இதற்கு காரணம் என்று சொன்னால் உடன்பிறப்புகளே நம்ப மாட்டார்கள். அந்தளவுக்கு தி.மு.க இங்கு பலவீனமாக இருப்பதே உண்மை. தேர்தல் நேரத்தில் ஆற்றிய களப்பணிதான் இதற்கு முக்கிய காரணம்.<\/p><figure><img src=\"https:\/\/gumlet.assettype.com\/vikatan\/2021-05\/0efdb888-b878-4d38-922e-2b44e4e53dbe\/vikatan_2021_03_bba35606_6ff1_427d_9d05_666f12d40254_605a5cf2591f4.jpg\" \/><figcaption>கார்த்திகேய சிவசேனாபதி<\/figcaption><\/figure><p>மக்களுக்கும், தி.மு.க-வுக்குமான இடைவெளி என்பது, இங்கு மக்களுக்கும் அ.தி.மு.க-வுக்குமான இடைவெளியை விட அதிகம். இங்கிருக்கும் ஒவ்வொரு பகுதியிலும் வேலுமணியாலும், அ.தி.மு.க-வினராலும் ஏதாவது வகையில் பயனடைந்தவர்கள் ஏராளம்.<\/p><p>``என்னதான் ஊழல் பண்ணிருந்தாலும், வேலுமணி தொகுதியை நல்லாதான் வெச்சுருக்கார்” என பெரும்பாலான உடன்பிறப்புகளே அவரது பணிகளுக்கு சான்றிதழ் கொடுப்பார்கள். வடிவேலம்பாளையம் பகுதியில் உள்ள, 1 ரூபாய் இட்லி கமலாத்தாள் பாட்டிக்கு மகேந்திரா குழுமம் வீடு கட்டி கொடுக்கிறது. அதே பகுதியில் வேலுமணியின் நல்லறம் அறக்கட்டளை, சமீபத்தில் கமலா பாட்டிக்கு இடம் வாங்கிக் கொடுத்திருக்கிறது.<\/p><figure><img src=\"https:\/\/gumlet.assettype.com\/vikatan\/2021-05\/7cbacd95-d2a9-439d-bf10-c50885273a0d\/IMG_20210331_WA0087.jpg\" \/><figcaption>மகளுடன் வேலுமணி<\/figcaption><\/figure><p>``நம்ம தொகுதியில யாரும் ஸ்கோர் பண்ணக் கூடாது” என்பதில் வேலுமணி மிகவும் உறுதியாகவே இருப்பார். தேவராயபுரம் பகுதியில் ஸ்டாலின் கலந்து கொண்ட கிராமசபை கூட்டமே அதற்கு உதாரணம்.<\/p><p>உண்மையில், வேலுமணியை எதிர்த்து போட்டியிடும் கார்த்திகேய சிவசேனாபதியின் பெயர் கிராமப்புறங்களில் பலருக்கு தெரியவில்லை. ஆனால், இந்த காலகட்டத்தில் தி.மு.க தொண்டாமுத்தூர் தொகுதி தேர்தல் பொறுப்பாளர்கள் பூச்சி முருகன், டாக்டர் கோகுல் ஆகியோர் புதுப்பாய்ச்சல் கொடுத்தனர். கார்த்திகேய சிவசேனாபதியின் தைரியமான பேச்சும் ஊக்கம் கொடுத்தது.<\/p><figure><img src=\"https:\/\/gumlet.assettype.com\/vikatan\/2021-05\/a2d1d91b-c78f-4faf-9cfc-e4646d96b2cc\/vikatan_2020_06_d2f7b16a_dfc1_4035_9fa9_c4d641ae473f_p22.jpg\" \/><figcaption>வேலுமணி<\/figcaption><\/figure><p>அதனால், களப்பணிகளில் தி.மு.க-வினர் ஓரளவுக்கு வேகம் காட்டினர். இதையடுத்து, சிறுபான்மை வாக்குக்காக பா.ஜ.க.வினரை புறக்கணித்தது, வாரிசுகளை இறக்கி பிரசாரம் செய்தது என இதுவரை கண்டிராத வேலுமணியை பார்க்க முடிந்தது.<\/p><p>வேலுமணியை எதிர்த்து ஒரு மாதக் களப் பணியில் 81,000 வாக்குகள் பெற முடியும் என்றால், மக்களுடன் மக்களாக இருந்து ஆண்டுக்கணக்கில் களப்பணியாற்றினால் வெற்றியை இன்னும் நெருங்க முடியும் என்பதையே தொண்டாமுத்தூர் கள எதார்த்தம் உணர்த்துகிறது.  <\/p>","link":"https:\/\/www.vikatan.com\/news\/tamilnadu\/analyse-about-coimbatore-thondamuthur-constitunecy","image":["https:\/\/gumlet.assettype.com\/vikatan\/2021-05\/ca878544-2f5b-40a4-885c-681232c94fb5\/vikatan_2021_04_3afb96e2_d0a3_4da0_84bf_2b9b6fba1f4a_sp_karth.png"],"pubdate":"Tue, 04 May 2021 08:19:33 +0000"},{"title":"வேலூர் :`வீரமணியை நம்பாதீர்கள் என்று அன்றே சொன்னோம்' - தோல்விக்கு காரணம் கூறும் அதிருப்தியாளர்கள்","text":"<p>ஒருங்கிணைந்த வேலூர் மாவட்டத்தில் 13 சட்டமன்றத் தொகுதிகள் இருக்கின்றன. மேற்கிலுள்ள ஜோலார்பேட்டை தொகுதியைத் தன்னுடைய கோட்டையாக நினைத்து ஆதிக்கம் செலுத்தி வந்தவர் வணிகவரி மற்றும் பத்திரப்பதிவுத்துறை அமைச்சராக இருந்த கே.சி.வீரமணி. அ.தி.மு.க-வில் 16 வருடங்கள் மாவட்டச் செயலாளர், பத்து ஆண்டுகள் எம்.எல்.ஏ., இரண்டாவது முறை அமைச்சர் என தொடர்ந்து அதிகாரத்திலேயே இருந்த வீரமணி, இந்த தேர்தலில் `சீட்’ விவகாரத்திலும் ஆதிக்கம் செலுத்தினார். <\/p><figure><img src=\"https:\/\/gumlet.assettype.com\/vikatan\/2021-05\/37d266e0-ce7e-4774-844c-869baa77a113\/vikatan_2020_05_af58829f_b321_43de_8482_8a70a6af48d3_nilofher_kabil.jpg\" \/><figcaption>நிலோபர் கபில்<\/figcaption><\/figure><p>ஒருங்கிணைந்த வேலூர் மாவட்ட அ.தி.மு.க-வில் யார் யாருக்கு சீட் தர வேண்டும் என்பதை முடிவு செய்யும் அதிகாரமிக்க மனிதராகவும் தன் கிராஃபை உயர்த்திக் காட்டினார் வீரமணி. வேட்பாளர் ரேஸிலிருந்த வலுவான நிர்வாகிகளை ஓரம் கட்டிவிட்டு, தொகுதியில் செல்வாக்கில்லாத, தனக்கு வேண்டப்பட்டவர்களுக்கு சீட் வாங்கிக் கொடுத்ததாகவும் வீரமணி மீது கடுகடுத்தனர் மூத்த நிர்வாகிகள் சிலர். தொழிலாளர் நலத்துறை அமைச்சராக இருந்த நிலோஃபர் கபிலும் வீரமணி மீது குற்றச்சாட்டுகளை அடுக்கியிருந்தார்.<\/p><p>Also Read: <a href=\"https:\/\/www.vikatan.com\/news\/politics\/manthiri-thanthiri-minister-nilofer-kabil\">மந்திரி தந்திரி: நிலோஃபர் கபில்<\/a><\/p><p>``வாணியம்பாடி தொகுதியில் எனக்கு மீண்டும் சீட் கிடைக்காமல் செய்துவிட்டார் வீரமணி. இருந்தாலும், அவர் பரிந்துரைத்துள்ள வேட்பாளர் செந்தில்குமாரை வெற்றி பெறச் செய்வேன்’’ என்று ஓப்பன் டாக்கில் வீரமணியை விளாசியிருந்தார் நிலோபர். செந்தில்குமாரும் வெற்றி பெற்றுவிட்டார். அதே சமயம், இவ்வளவு ஆதிக்கம் செலுத்திய வீரமணி தன்னுடைய ஜோலார்பேட்டை தொகுதியிலேயே மண்ணை கவ்வியிருப்பது, அதிருப்தியில் இருந்த கட்சி நிர்வாகிகளுக்கு ஆறுதலைக் கொடுத்திருக்கிறது.<\/p><figure><img src=\"https:\/\/gumlet.assettype.com\/vikatan\/2021-05\/46904031-1129-4c62-a886-2df75cd85446\/vikatan_2021_02_25e95612_b53d_4dd3_8d77_de0a91908d1d_vikatan_2019_11_f8ec81a7_aa97_4205_b96d_e7b3b51.jpg\" \/><figcaption>கே.சி.வீரமணி<\/figcaption><\/figure><p>வீரமணியால் பரிந்துரைக்கப்பட்டிருந்த காட்பாடி தொகுதி வேட்பாளர் வி.ராமு, அணைக்கட்டு தொகுதி வேட்பாளர் வேலழகன், குடியாத்தம் தொகுதி வேட்பாளர் பரிதா, ஆம்பூர் தொகுதி வேட்பாளர் நஜர் முகமது உள்ளிட்டோரும் தோல்வியடைந்துள்ளனர். இந்த நிலையில், ஒருங்கிணைந்த வேலூர் மாவட்டத்தில் அ.தி.மு.க படுதோல்வியை சந்தித்தற்கு ஒரே காரணம், கே.சி.வீரமணிதான் என்று கொதிக்கிறது நிலோஃபரின் தரப்பு.<\/p><p>இது குறித்து நம்மிடம் பேசிய நிலோஃபர் கபில் ஆதரவாளர்கள்``<a href=\"https:\/\/www.vikatan.com\/government-and-politics\/politics\/vellore-admk-accuses-minister-veeramani\">வீரமணியின் பரிந்துரைப் பட்டியலை கட்சித் தலைமை ஏற்கக் கூடாது. அவர் பேச்சில் தலைமை மயங்கிவிட்டால், ஒருங்கிணைந்த வேலூர் மாவட்டத்தில் பல தொகுதிகள் கைநழுவிச் சென்றுவிடும் என்று அன்றே சொன்னோம்.<\/a> இப்போது, வீரமணியே மண்ணை கவ்வியிருக்கிறார். மூக்கு வேர்த்த வீரமணிக்கு முதுகெல்லாம் மூளை என அ.தி.மு.க தலைமை நம்பியதுதான் தவறு’’ என்று விமர்சிக்கின்றனர்.<\/p>","link":"https:\/\/www.vikatan.com\/government-and-politics\/politics\/jolarpet-constituency-minister-veeramani-defeated-nilofer-kafil-criticism","image":["https:\/\/gumlet.assettype.com\/vikatan\/2021-05\/b54de442-633e-419e-8e11-20afaec24a0d\/vikatan_2021_02_25e95612_b53d_4dd3_8d77_de0a91908d1d_vikatan_2019_11_f8ec81a7_aa97_4205_b96d_e7b3b51.jpg"],"pubdate":"Tue, 04 May 2021 07:25:02 +0000"},{"title":"ரீமேக் செய்யப்படும் 'திருஷ்யம் 2'...! வெளியான அதிகார பூர்வ அறிவிப்பு..!","text":"மலையாள சூப்பர் ஹிட் திரைப்படமான ‘திரிஷ்யம்’-ன் இரண்டாம் பாகமான ‘திரிஷ்யம்-2 ’ கடந்த சமீபத்தில் ஓடிடி தளத்தில் வெளியாகி பெரும் பாராட்டுதல்களையும், வரவேற்பையும் பெற்ற நிலையில், இப்படத்தின் ஹிந்தி ரீமேக் குறித்த தகவல் வெளியாகியுள்ளது.  ‘திரிஷ்யம்’ 2 திரைபபடம் வெற்றிபெற்றதில் இருந்து, அதனை மற்ற மொழிகளில் ரீமேக் செய்ய, திரையுலகினர் ஆர்வம் காட்டி வருகிறார்கள். அந்த வகையில். தெலுங்கில் ரீமேக் செய்த அதே குழு, இரண்டாம் பாகத்தின் ரிமேக்கையும் தயாரிக்கிறது. ஜீத்து ஜோசப் இயக்கத்தில், வெங்கடேஷ், மீனா, நதியா, நரேஷ் ஆகியோர் முக்கிய வேடங்களில் நடிக்கின்றனர்.&nbsp;    இப்படத்தின் பூஜை மார்ச் மாதம் போடா பட்ட நிலையில், மார்ச் 5 ஆம் தேதி முதல் படப்பிடிப்பு தொடங்கி, தொடர்ந்து 50 நாட்கள் நடைபெற உள்ளதாகவும் படக்குழு அறிவித்திருந்தது. இதயடுத்து தற்போது ஹிந்தியில் 'திரிஷ்யம்' படம் ரீமேக் ஆக உள்ளது குறித்த தகவல் அதிகார பூர்வமாக வெளியாகியுள்ளது.    இந்த படத்தின் உரிமையை பனோரமா ஸ்டூடியோ இன்டர்நேஷனல் என்ற நிறுவனம் கைப்பற்றி உள்ளதாக அறிவிக்கப்பட்டுள்ளது. இந்த படத்தின் ரீமேக் உரிமையை பெற்றதில் மகிழ்ச்சி அடைவதாகவும் இந்த படத்தின் படப்பிடிப்பை விரைவில் தொடங்க உள்ளதாகவும் தெரிவித்துள்ளனர். 'த்ரிஷ்யம்' படத்தின் ஹிந்தி ரீமே முதல் பாகத்தில் &nbsp; அஜய் தேவ்கான், ஸ்ரேயா சரண், தபு ஆகியோர் நடித்த நிலையில் இரண்டாம் பாகத்தில் அவர்களே தொடர்ந்து நடிப்பார்களா? அல்லது வேறு யாரேனும் நடிப்பார்களா என்கிற தகவல் வெளியாகவில்லை.    அதே போல் 'திரிஷ்யம்’ திரைப்படத்தின் தமிழ் ரீமேக்கான ‘பாபநாசம்’, ஜீத்து ஜோசப் இயக்கத்தில், கமல் ஹாசன் மற்றும் கௌதமி உள்ளிட்டோர் நடிப்பில் வெளியாகி வேற லெவல் வெற்றி பெற்ற நிலையில், திருஷ்யம் 2 படத்திலும், கமல்ஹாசன் நாயகனாக நடிப்பாரா என்கிற எதிர்பார்ப்பு எழுந்துள்ளது.&nbsp;","link":"https:\/\/tamil.asianetnews.com\/cinema\/drishyam-hindhi-remake-official-annoncement-released-qsl519","image":["https:\/\/static.asianetnews.com\/images\/01ez1mgcsjpy9kh8vp05ara5fe\/drishyam-2-jpg_760x400.jpg"],"pubdate":"Tue, 04 May 2021 07:18:45 +0530"},{"title":"#BREAKING திமுக எம்.எல்.ஏ.க்கள் கூட்டம் தொடங்கியது... சட்டமன்ற குழு தலைவராக மு.க.ஸ்டாலின் தேர்வு...!","text":"தமிழக சட்டமன்ற தேர்தலில் திமுக கூட்டணி 159 இடங்களைக் கைப்பற்றி ஆட்சி அமைக்க உள்ளது. &nbsp;125 தொகுதிகளில் வென்றுள்ள திமுக 10 ஆண்டுகளுக்குப் பிறகு தனிப்பெரும்பான்மையுடன் ஆட்சி அமைக்கிறது. திமுக தலைவர் மு.க.ஸ்டாலின் முதன் முறையாக முதலமைச்சராக அரியணை ஏற உள்ளார். வரும் 7-ம் தேதி வெள்ளிக்கிழமை முதல்வராக ஸ்டாலினும், 32 அமைச்சர்களும் பதவியேற்க இருப்பதாக கூறப்படுகிறது. கிண்டியில் உள்ள ஆளுநர் மாளிகையில் மிகவும் எளிமையான முறையில் பதவியேற்பு விழா நடைபெற உள்ளதாக தகவல்கள் வெளியாகியுள்ளன.&nbsp;    நாளை ஆளுநரை சந்தித்து ஆட்சி அமைக்க உரிமைகோர உள்ள நிலையில், திமுக எம்.எல்.ஏ.க்கள் கூட்டம் தொடங்கி நடைபெற்று வருகிறது. சென்னை அண்ணா அறிவாலயத்தில் துரைமுருகன், கே.என்.நேரு, பொன்முடி, எ.வ.வேலு, உதயநிதி ஸ்டாலின் உள்ளிட்ட 125 திமுக எம்.எல்.ஏ.க்களும், உதயசூரியன் சின்னத்தில் நின்று வெற்றி பெற்ற 8 கூட்டணி கட்சி வேட்பாளர்களும் பங்கேற்றுள்ளனர்.&nbsp;    சமூக இடைவெளியுடன், அனைவரும் முகக்கவசம் அணிந்து கொரோனா கட்டுப்பாடுகளுடன் கூட்டம் நடைபெற்று வருகிறது. இந்த கூட்டத்தில் திமுக சட்டமன்ற கட்சித் தலைவராக மு.க.ஸ்டாலினை துரைமுருகன் முன்மொழிந்தார். இதனை அனைவரும் ஒருமனதாக ஏற்றுக் கொண்டதை அடுத்து, மு.க.ஸ்டாலின் சட்டமன்ற கட்சித் தலைவராக தேர்வு செய்யப்பட்டார். சட்டப்பேரவைக் குழு தலைவராக தேர்வான மு.க.ஸ்டாலின் நாளை ஆளுநரை சந்தித்து ஆட்சியமைக்க உரிமை கோர உள்ளார் என்பது குறிப்பிடத்தக்கது.&nbsp; &nbsp;","link":"https:\/\/tamil.asianetnews.com\/politics\/dmk-mla-meeting-held-at-anna-arivalayam-qsl4w8","image":["https:\/\/static.asianetnews.com\/images\/01eqfyfztfz9f8zytgcywvx105\/mk-stalin-jpg_760x400.jpg"],"pubdate":"Tue, 04 May 2021 07:15:45 +0530"},{"title":"அவன்லாம் ஒரு ஆளுன்னு டீம்ல எடுக்குறீங்களே..? ஆள மாத்துங்கப்பா.. சன்ரைசர்ஸ் அணிக்கு முன்னாள் வீரரின் அட்வைஸ்","text":"ஐபிஎல் 14வது சீசனில் சன்ரைசர்ஸ் அணி படுமோசமாக ஆடி, பாதி லீக் சுற்றில் புள்ளி பட்டியலில் கடைசி இடத்தில் உள்ளது. ஐபிஎல் 14வது சீசன் கொரோனா அச்சுறுத்தலால் தற்போதைக்கு ரத்து செய்யப்பட்ட நிலையில், சன்ரைசர்ஸ் அணி செய்ய வேண்டிய மாற்றம் குறித்து ஆகாஷ் சோப்ரா கருத்து தெரிவித்துள்ளார்.    ரெண்டுங்கெட்டான் ஆல்ரவுண்டராக இருக்கும் விஜய் சங்கருக்கு பதிலாக அபிஷேக் ஷர்மாவை எடுக்க வேண்டும் என்று கூறியுள்ளார். இதுகுறித்து தனது யூடியூப் சேனலில் பேசிய ஆகாஷ் சோப்ரா, சன்ரைசர்ஸ் ஹைதராபாத் அணி விஜய் சங்கர் இடத்தில் வேறொரு வீரரை யோசிக்க வேண்டும். அவர் சரியாக ஆடாத நிலையில், அவரது இடத்தில் அபிஷேக் ஷர்மாவை இறக்கலாம் என்று தெரிவித்துள்ள ஆகாஷ் சோப்ரா, ராஜஸ்தானுக்கு எதிராக பவுலிங்கில் 3 ஓவர்கள் வீசி 42 ரன்களை விட்டுக்கொடுத்தது, ஃபீல்டிங்கில் ஜோஸ் பட்லரின் கேட்ச்சை கோட்டைவிட்டது, பேட்டிங்கில் 8 பந்தில் 8 ரன் மட்டுமே அடித்தது ஆகியவற்றை சுட்டிக்காட்டி 3டி பிளேயர் விஜய் சங்கர் என்று கிண்டலடித்துள்ளார்.  விஜய் சங்கர் இந்த சீசனில் பல போட்டிகளில் நன்றாக பேட்டிங் ஆடி சன்ரைசர்ஸுக்கு போட்டியை ஜெயித்து கொடுக்க வாய்ப்பிருந்த நிலையில், அவையனைத்தையுமே கோட்டைவிட்டு, இந்த சீசனில் வெறும் 111 ஸ்டிரைக் ரேட்டுடன், 11.6 என்ற சராசரியுடன் 58 ரன்கள் மட்டுமே அடித்தது குறிப்பிடத்தக்கது.","link":"https:\/\/tamil.asianetnews.com\/sports-cricket\/aakash-chopra-advices-sunrisers-hyderabad-to-replace-vijay-shankar-with-abhishek-sharma-qsl4v1","image":["https:\/\/static.asianetnews.com\/images\/01en9vjnwfx8mjbkyhq0b006sb\/fotojet--2--jpg_760x400.jpg"],"pubdate":"Tue, 04 May 2021 07:15:02 +0530"}]