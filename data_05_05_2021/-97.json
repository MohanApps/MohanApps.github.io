[{"title":"வேலூர்: பாமக - அதிமுக கூட்டணி.. மீண்டும் சென்டிமென்ட்டை உடைத்த அணைக்கட்டு தி.மு.க எம்.எல்.ஏ!","text":"<p>வேலூர் மாவட்டம், அணைக்கட்டுத் தொகுதியில் வன்னியர் சமூக மக்கள் பெரும்பான்மையாக வசிக்கிறார்கள். அவர்களே வெற்றி, தோல்வியைத் தீர்மானிக்கிறார்கள். கல்வி, பொருளாதாரத்தில் மிகவும் பின்தங்கியிருக்கிற இந்த தொகுதி மக்களின் பிரதான தொழில் விவசாயம். இத்தொகுதியில் அ.தி.மு.க அதிக முறை வெற்றிப்பெற்றிருக்கிறது. பா.ம.க-வும் ஒரு முறை கோலோச்சியிருக்கிறது. ஆனாலும், மலை கிராமங்களுக்குச் செல்ல சாலை அமைத்துத் தரப்படவில்லை. குடிநீர் பிரச்னை தீர்க்கப்படவில்லை. பேருந்து வசதியில்லாத கிராமங்கள் கைவிடப்பட்டன. சொல்லும்படியான ஒரு திட்டம்கூட செயல்படுத்தப்படவில்லை என்பது கடந்த கால ஆட்சியாளர்கள் குறித்து அணைக்கட்டு மக்கள் வாசிக்கும் புகார்.<\/p><figure><img src=\"https:\/\/gumlet.assettype.com\/vikatan\/2021-05\/12a6248e-c4b3-4a60-9541-52cb23580469\/WhatsApp_Image_2021_05_05_at_1_43_10_PM.jpeg\" \/><figcaption>தி.மு.க எம்.எல்.ஏ நந்தகுமார்<\/figcaption><\/figure><p>இந்த நிலையில், 2016 சட்டமன்றத் தேர்தலில் அணைக்கட்டுத் தொகுதியை தி.மு.க கைப்பற்றியது. அந்த தேர்தலில் பெரும் ஆச்சரியத்தை ஏற்படுத்தியவர் எம்.எல்.ஏ-வாகத் தேர்ந்தெடுக்கப்பட்ட நந்தகுமார். ஏனெனில், தொகுதியில் பெரும்பான்மையாக இருக்கின்ற வன்னியர் சமூகத்திலிருந்துதான் வேட்பாளர்கள் எப்போதுமே நிறுத்தப்படுவார்கள். மாற்றுச் சமூகத்தைச் சேர்ந்த வேட்பாளர்களை நிறுத்தினால் கட்டாயம் தோல்வி என்று எழுதப்படாத சென்டிமென்ட்டை உருவாக்கி வைத்திருக்கிறது, அ.தி.மு.க, பா.ம.க போன்ற கட்சிகள். அதை முதலில் உடைத்தெறிந்தது தி.மு.க.<\/p><p>எம்.எல்.ஏ-வாகத் தேர்ந்தெடுக்கப்பட்டிருந்த நந்தகுமார் மாற்றுச் சமூகத்தைச் சேர்ந்தவர். அணைக்கட்டுத் தொகுதியில் சொந்தம் என்று சொல்லிக்கொள்ள அவருக்கு ஒருவரும் கிடையாது. அதிலும், அவர் அணைக்கட்டுத் தொகுதியைச் சேர்ந்தவரில்லை. கே.வி.குப்பம் தொகுதிக்குட்பட்ட லத்தேரி கிராமத்தைச் சேர்ந்தவர். அவரின் அரசியலும் லத்தேரியிலிருந்துதான் தொடங்கியது. தி.மு.க-வில் மாணவரணி, இளைஞரணி மாவட்ட துணை அமைப்பாளர் பொறுப்பிலிருந்து படிப்படியாக வளர்ந்து மாவட்டச் செயலாளராக உச்சம் தொட்டவர். அதேபோல், ஊராட்சி மன்றத் தலைவர், மாவட்ட கவுன்சிலராகவும் பதவிகளை வகித்துள்ளார் நந்தகுமார்.<\/p><figure><img src=\"https:\/\/gumlet.assettype.com\/vikatan\/2021-05\/2d39c007-c90c-47c1-8d85-2d1e3f0de4b1\/WhatsApp_Image_2021_05_05_at_1_44_37_PM.jpeg\" \/><figcaption>தி.மு.க எம்.எல்.ஏ நந்தகுமார்<\/figcaption><\/figure><p>கடந்த ஐந்து ஆண்டுகளாக அ.தி.மு.க ஆளும் கட்சியாக இருந்தது. இதனால், நந்தகுமார் பல்வேறு இடையூறுகளுக்கு ஆளாகியதாகவும் சொல்கிறார்கள். அப்படியிருந்தும், போராட்டங்களை முன்னெடுத்து மலை கிராமங்களுக்குச் சாலை வசதி ஏற்படுத்திக் கொடுத்துள்ளார். குடிநீர் பிரச்னையை தீர்த்து வைத்துள்ளார். யார் வீட்டில் நல்லது, கெட்டது நடந்தாலும் ஓடி வந்து முதல் ஆளாக நின்றார். அதனால்தான் அவர் இரண்டாவது முறையும் வெற்றி பெற்றுள்ளார் என்கிறார்கள் நந்தகுமாரின் ஆதரவாளர்கள்.<\/p><p>அணைக்கட்டுத் தொகுதியை தக்க வைத்துக்கொண்ட எம்.எல்.ஏ நந்தகுமாரிடம் பேசினோம். ‘‘இங்கு <a href=\"https:\/\/www.vikatan.com\/news\/tamilnadu\">எனக்கென்று சொந்தம் என்று சொல்லிக்கொள்ள ஒருவருமில்லை. அப்படியிருந்தும் இரண்டாவது முறை என்னை வெற்றிபெறச் செய்துள்ளனர்<\/a>. அணைக்கட்டு மக்களுக்கு நான் மிகுந்த கடமைப்பட்டுள்ளேன். எதிர்க்கட்சியாக இருந்தபோதே பல்வேறு வசதிகளை செய்து கொடுத்துள்ளேன். இப்போது, ஆளும் கட்சி என்பதால் என் மக்களுக்கு இன்னும் அதிகமாகவே நல்லது செய்வேன்’’ என்றார்.<\/p>","link":"https:\/\/www.vikatan.com\/government-and-politics\/politics\/anaicut-assembly-dmk-won-second-term-in-constituency","image":["https:\/\/gumlet.assettype.com\/vikatan\/2021-05\/e78ee259-da38-4c28-9860-c9612f148b18\/WhatsApp_Image_2021_05_05_at_1_44_37_PM.jpeg"],"pubdate":"Wed, 05 May 2021 10:42:50 +0000"},{"title":"நன்னிலம்: அமைச்சர் காமராஜை ஜெயிக்க வைத்த க்ளைமேக்ஸ் ஆபரேஷன்?!","text":"<p>திருவாரூர் மாவட்டம், நன்னிலம் சட்டமன்ற தொகுதியில் அ.தி.மு.க சார்பில் அமைச்சர் காமராஜூம், தி.மு.க சார்பில் ஜோதிராமனும் போட்டியிட்ட நிலையில், காமராஜ் மிகவும் குறைவான வாக்கு வித்திசாயத்தில் வெற்றிப்பெற்றார்.  கிளைமாக்ஸ் ஆப்ரேஷன் தான் காமராஜின் வெற்றிக்கு கை கொடுத்ததாக தகவல் வெளியாகியுள்ளது. <\/p><figure><img src=\"https:\/\/gumlet.assettype.com\/vikatan\/2021-05\/5fe4b64f-6c91-4c68-8bca-c670611a7ca9\/3f5b4724-ef7f-47ad-b903-56718c5fc5d0.jpeg\" \/><\/figure><p>நன்னிலம் சட்டமன்ற தொகுதியில் அதிமுக சார்பில் போட்டியிட்ட அமைச்சர் காமராஜ், வாக்கு எண்ணிக்கையின் போது, பல சுற்றுகளில் பின்னடைவில் இருந்தார். இவர் வெற்றிப்பெற வாய்ப்பில்லை என்ற நிலை இருந்தது. ஆனால் குடவாசல் வடக்கு ஒன்றியத்தில் பதிவான வாக்குகளை எண்ணியபோதுதான் காமராஜ் முன்னிலைப் பெற்று  4,424 வாக்குகள் வித்தியாசத்தில் வெற்றிப்பெற்றார்.  இந்த தேர்தலில் எப்படியவது அதிக வாக்குகள் வித்தியாசத்தில் வெற்றிப்பெற்றே தீர வேண்டும் என்ற சபதத்தோடு காமராஜ், தொகுதி முழுக்க கோடிக்கணக்கில் செலவு செய்திருந்தாலும் கூட, அந்த கடைசிக்கட்ட ஆக்‌ஷன் தான் இவரை ஜெயிக்க வைத்தது என்கிறார்கள் இத்தொகுதிவாசிகள். <\/p><p>தேர்தல் நெருங்க தொடங்கியதுமே, நன்னிலம் தொகுதியில் காமராஜ் மிகுந்த செல்வாக்குடன் இருப்பதாகவும்,   கண்டிப்பாக இவர் அதிக வாக்குகள் வித்தியாசத்தில்  வெற்றிப் பெறுவார்  எனவும் பரவலாக பேசப்பட்டது. இத்தொகுதியில்  உள்ள கட்சி சார்பற்ற  பலரும் இதையே சொல்லி வந்தார்கள். குறைந்தபட்சம் 50 ஆயிரம் வாக்குகள் வித்தியாசத்தில் வெற்றிப்பெறுவோம்  என காமராஜ் தரப்பினர் உறுதியாக சொன்னார்கள்.<\/p><figure><img src=\"https:\/\/gumlet.assettype.com\/vikatan\/2021-05\/028aeecf-d816-4921-8d3e-abe4f847f1c7\/d3004ca1-685f-4ae7-a277-933299676149.jpg\" \/><figcaption>ஜோதிராமன்<\/figcaption><\/figure><p>திமுக சார்பில் ஜோதிராமன் வேட்பாளராக அறிவிக்கப்பட்ட பிறகு, இங்கு போட்டி கடுமையாக இருக்கும், காமராஜ் ஜெயிக்குறது கொஞ்சம் கஷ்டம் தான்  என பேச்சு கிளம்பத் தொடங்கியது.  நன்னிலம் சட்டமன்ற தொகுதிக்கு உட்பட்ட குடவாசல் திமுக ஒன்றிய செயலாளரான ஜோதிராமன், இப்பகுதி மக்களுக்கு நன்கு அறிமுகமானவர், பாரம்பரியம் மிக்க  மிராசுதாரர் குடும்பத்தில் இருந்து வந்தவர். அனைத்து தரப்பு மக்களிடமும் எளிமையாக, அன்பாக பழகக்கூடியவர்.  இவர் மீது ஒரு சிறு குற்றச்சாட்டும் கிடையாது. இதனால்  ஜோதிராமன், காமராஜுக்கு சவாலான வேட்பாளராகவே பார்க்கப்பட்டது. <\/p><p>திமுக மாவட்டச் செயலாளர் பூண்டி கலைவாணனும் இங்கு தீவிரமாக களப்பணியாற்றினார். இந்நிலையில்தான் காமராஜ் தரப்பு அலார்ட் ஆனது.  வெற்றிப்பெற்றே தீர வேண்டுமென்ற, வெறியுடன், பணத்தை வாரி இறைத்ததாக சொல்கிறார்கல் தொகுதிவாசிகள் சிலர். ஆனாலும் கூட, கடைசிநேரத்தில்  நிறைவேற்றப்பட்ட, க்ளைமாக்ஸ் ஆப்ரேஷன் 200 தான் காமராஜை ஜெயிக்க வைத்திருக்கிறது என்கிறார்கள். ‘<\/p><p>இது தொடர்பாக பேசும் அத்தொகுதியினர்,``அதிமுக தரப்புல,  தொகுதி முழுக்க, ஒரு ஓட்டுக்கு ஆயிரம் ரூபாய்  கொடுத்ததாக தகவல் வந்திச்சு. திமுக தரப்புல 500 ரூபாய் கொடுத்தாங்களாம்.  ஆனாலும் கூட அதிமுக தரப்புக்கு கடைசி நேரத்துல பயம் அதிமாயிடுச்சி. ஜோதிராமனோட சொந்த செல்வாக்கு, கட்சி பலம், கூட்டணி பலம், தீவிரமான பிரசாரம்...  இதனால் ஜோதிராமனுக்கு சாதகமான அலை விச ஆரப்பிச்சிடுச்சி. இந்த நிலையில் தான் தேர்தலுக்கு முதல்நாள் இரவு, க்ளைமாக்ஸ் ஆப்ரேஷனை  மிக ரகசியமாக சாதுர்யமாக செயல்படுத்தியது  காமராஜ் தரப்பு. <\/p><figure><img src=\"https:\/\/gumlet.assettype.com\/vikatan\/2020-03\/dc96a3a8-6ace-4ce9-80a0-a4669b6f0c39\/kamaraj.jpg\" \/><figcaption>அமைச்சர் காமராஜ்<\/figcaption><\/figure><p>குடவாசல் வடக்கு ஒன்றியம், எப்பவும் திமுக-வுக்கு செல்வாக்கான பகுதி. இங்கதான் ஜோதிராமனோட குடும்பம் பூர்வீகமாக வசிக்குது.  கடந்த  தேர்தல்கள்ல நன்னிலம் தொகுதியிலயே இங்கதான் திமுக-வுக்கு அதிகமான வாக்குகள் பாதிவாகி இருக்கு. இந்த பகுதி மக்களுக்கு ஜோதிராமன் தன்னால் முடிஞ்ச பல உதவிகளை செஞ்சிக்கிட்டு இருக்கார். இதனால் நிச்சயமாக இந்த பகுதி மக்களோட ஒட்டுகள் முழுமையாக ஜோதிராமனுக்கு தான் விழும்னு எல்லோரும் நினைச்சிக்கிட்டு இருந்தாங்க.  <\/p><p>இங்கதான் குறி வச்சி சாதுர்மாக அடிச்சிது அதிமுக தரப்பு. ஏற்கனவே ஒரு ஓட்டுக்கு ஆயிரம் ரூபாய் கொடுத்திருந்தாலும்  கூட, எலெக்‌ஷனுக்கு முதல் நாள் ராத்திரி, குடவாசல்  வடக்கு ஒன்றியத்துல, குறிப்பாக சில கிராமங்கள்ல மட்டும்  காதும் காதும் வச்ச மாதிரி ரொம்ப ரகசியமாக, ஒரு ஓட்டுக்கு 200 ரூபாய் கொடுத்திருக்காங்க காமராஜோட ஆள்கள். தொகுதி முழுக்க மறுபடியும் இரண்டாவது தடவை பணம் கொடுத்தால் நிறைய செலவாகும். கடைசி நேரத்துல அது சாத்தியமும்  இல்லை. இதனால்தான் ஜோதிராமன் வசிக்கக்கூடிய சொந்த ஒன்றியத்தை மட்டும் குறி வச்சி, க்ளைமாக்ஸ் ஆப்ரேஷன் 200-ஐ  அதிமுக தரப்பு நிகழ்த்தி இருக்கு. தேர்தல் முடிஞ்ச பிறகுதான், இந்த விஷயம் லீக் ஆனது. இதனால், குடவாசல் வடக்கு ஒன்றியத்துல, ஜோதிராமனை விட, காமராஜுக்கு அதிகமான வாக்குகள் விழுந்திருக்கு.   இது மட்டும் நடக்காமல் போயிருந்தால், ஜோதிராமன் ஜெயிச்சிருப்பார்.’’ என்கிறார்கள்.<\/p>","link":"https:\/\/www.vikatan.com\/news\/politics\/an-analysis-nannilam-constituency-and-minister-kamaraj-win","image":["https:\/\/gumlet.assettype.com\/vikatan\/2021-05\/1070eb0c-46aa-4866-b92c-f998a6cd8df7\/8cdf346d-488e-42ba-ae0e-caf063f36e5a.jpg"],"pubdate":"Wed, 05 May 2021 09:55:43 +0000"},{"title":"உச்ச நீதிமன்றத்தில் உடனே மேல்முறையீடு செய்யுங்க ஸ்டாலின்... வைகோவின் பரபரப்பு அறிக்கை..!","text":"இதுதொடர்பாக வைகோ வெளியிட்டுள்ள அறிக்கையில், “மகாராஷ்டிர மாநிலத்தில், கல்வி, அரசு வேலைவாய்ப்புகளில் இட ஒதுக்கீடு அளிக்கும் வகையில், 2019ஆம் ஆண்டு பாஜக அரசு நிறைவேற்றிய சட்டம் செல்லாது என்று உச்ச நீதிமன்றம் தீர்ப்பு அளித்திருப்பது சமூக நீதியைக் கேள்விக்குறியாக்கி இருக்கின்றது. இந்தச் சட்டத்தை எதிர்த்துத் தொடரப்பட்ட வழக்கில், வேலைவாய்ப்பில் 12 விழுக்காடு, கல்வியில் 13 விழுக்காடு, மராத்திய (மராத்தா மக்கள்) மக்களுக்கு இட ஒதுக்கீடு அளிக்கலாம் என்று மும்பை உயர் நீதிமன்றம் உறுதி செய்திருந்தது. அந்தத் தீர்ப்பை எதிர்த்து, உச்ச நீதிமன்றத்தில் மேல்முறையீடு செய்தார்கள். அந்த வழக்கில், இன்று நீதிபதிகள் அசோக் பூஷன், எல்.என்.ராவ், ஹேமந்த் குப்தா, ரவிந்திர பாட், எஸ்.அப்துல் நசீர் ஆகிய ஐந்து நீதிபதிகளைக் கொண்ட அரசியல் சாசன அமர்வு அளித்த தீர்ப்பில், மராத்திய மக்களுக்கு இட ஒதுக்கீடு வழங்கும் சட்டம், இந்திய அரசியலமைப்புச் சட்டத்திற்கு எதிரானது என்று கூறியிருக்கின்றது. இந்த வழக்கில், ஐந்து நீதிபதிகளும் வெவ்வேறு விதமாக நான்கு தீர்ப்புகளை வழங்கியுள்ளனர். ஐந்து நீதிபதிகளும் இணைந்து அளித்த ஒரு தீர்ப்பில், மராத்தியர்களுக்கு இட ஒதுக்கீடு வழங்கிய ஜெ.கெய்க்வாட் ஆணையத்தின் அறிக்கையை ஏற்க முடியாது என அறிவித்திருக்கின்றனர். 'மராத்தியர்களான ஓபிசி மக்களுக்குத் தனியாக இட ஒதுக்கீடு அளிப்பது, அரசியலமைப்புச் சட்டத்தின் பிரிவு 14-க்கு எதிரானது என்றும், 1992 இல் இந்திரா சஹானி வழக்கில் உச்ச நீதிமன்றம் அளித்த தீர்ப்பின்படி, இட ஒதுக்கீட்டின் அளவு 50 விழுக்காட்டுக்கு மேல் போகக் கூடாது' என்றும் சுட்டிக்காட்டி உள்ளனர். நீதிபதிகள் எல்.என்.ராவ், ஹேமந்த் குப்தா, ரவீந்திர பாட் ஆகியோர் அளித்துள்ள தீர்ப்பில், 'அரசியலமைப்புச் சட்டத்தின் 102-வது திருத்தச் சட்டத்தில், சமூக மற்றும் பொருளாதார அடிப்படையில் பிற்படுத்தப்பட்ட வகுப்பினர் பிரிவில் மாற்றங்கள் செய்ய, குடியரசுத் தலைவருக்கு மட்டுமே அதிகாரம் இருக்கிறது; மத்திய அரசின் பரிந்துரையில் புள்ளிவிவரங்கள் அடிப்படையில், தேசிய பிற்படுத்தப்பட்டோர் ஆணையத்தின் பரிந்துரையின்படிதான் குடியரசுத் தலைவர் மாற்றங்களைச் செய்வார்; மாநிலங்கள் ஆலோசனைகளை மட்டுமே வழங்க முடியும்; பிற்படுத்தப்பட்ட பிரிவினர் பட்டியலை மாநில அரசுகள் திருத்தி அமைக்க முடியாது' என்று குறிப்பிட்டுள்ளனர். ஆனால், நீதிபதிகள் அசோக் பூஷன் மற்றும் அப்துல் நசீர் இருவரும், 'சமூக மற்றும் பொருளாதார அடிப்படையில், பிற்படுத்தப்பட்ட பிரிவினரில் மாற்றம் செய்ய, மத்திய, மாநில அரசுகள் இரண்டுக்கும் அதிகாரம் உண்டு என்றும், சமூக மற்றும் பொருளாதார அடிப்படையில் பிற்படுத்தப்பட்டோர் குறித்த பட்டியலை மத்திய அரசு புதிதாக வெளியிட வேண்டும்' என்றும் தீர்ப்பளித்துள்ளனர். உச்ச நீதிமன்றத்தில் இன்று வழங்கப்பட்டுள்ள தீர்ப்பு சமூக நீதிக் கோட்பாட்டைக் கேள்விக்கு உள்ளாக்குவதுடன், மாநில அரசுகளின் உரிமைகளைப் பறிப்பதாகவும் அமைந்திருக்கின்றது. இந்த வழக்கில், உச்ச நீதிமன்றத்தின் அரசியல் சாசன அமர்வில் இடம் பெற்று இருந்த நீதிபதிகள், மாறுபட்ட தீர்ப்புகளை வழங்கி இருக்கின்றார்கள். ஆனால், இதற்கு முன்பே தமிழ்நாட்டில், 69 விழுக்காடு இட ஒதுக்கீட்டு உரிமை நிலைநிறுத்தப்பட்டு இருக்கிறது. எனவே, தற்போது உச்ச நீதிமன்றம் வழங்கிய இந்தத் தீர்ப்பை எதிர்த்து, எந்த மாநிலமும் மேல்முறையீடு செய்யலாம். எனவே, இதர பிற்படுத்தப்பட்டோரின் இட ஒதுக்கீடு உரிமை மற்றும் மாநில அரசுகளின் உரிமையைப் பாதுகாக்கின்ற வகையில், இந்தத் தீர்ப்பை, கூடுதல் நீதிபதிகள் அமர்வில் விசாரணைக்குக் கொண்டு வர, சமூக நீதியின் தாயகமாம் தமிழ்நாட்டில் பொறுப்பேற்கின்ற திமுக அரசு மேல்முறையீடு செய்ய வேண்டும் எனக் கேட்டுக் கொள்கின்றேன்\" என்று அறிக்கையில் வைகோ தெரிவித்துள்ளார். &nbsp;","link":"https:\/\/tamil.asianetnews.com\/politics\/stalin-should-immediately-appeal-to-the-supreme-court-vaiko-s-sensational-statement--qsn6pt","image":["http:\/\/static.asianetnews.com\/images\/01dma1jb0ff85jb4nr77chbaqp\/stalin-vaiko-jpg_760x400.jpg"],"pubdate":"Wed, 05 May 2021 09:50:18 +0530"},{"title":"வேப்பனஹள்ளி எம்.எல்.ஏ.வா, ராஜ்யசபா எம்.பி.யா..? எதை ராஜினாமா செய்வது.. குழப்பத்தில் கே.பி.முனுசாமி..!","text":"அதிமுக துணை ஒருங்கிணைப்பாளர்களான கே.பி.முனுசாமியும் வைத்தியலிங்கமும் மாநிலங்களவை எம்.பி.களாக உள்ளனர். இவர்கள் இருவரும் சட்டப்பேரவைத் தேர்தலில் போட்டியிட்டனர். அதிமுக மீண்டும் ஆட்சியைப் பிடித்தால், இவர்கள் இருவரும் அமைச்சர்களாகும் ஆசையில் இருந்ததால், தேர்தலில் போட்டியிட்டனர். கே.பி.முனுசாமி கிருஷ்ணகிரி மாவட்டத்தில் உள்ள வேப்பனஹள்ளி தொகுதியிலும் வைத்தியலிங்கம் தஞ்சாவூர் மாவட்டத்தில் உள்ள ஒரத்தநாடு தொகுதியிலும் களமிறங்கினர். இத்தேர்தலில் இருவருமே வெற்றி பெற்றனர். ஆனால், தேர்தலில் திமுக கூட்டணி வெற்றி பெற்று ஆட்சியைப் பிடித்தது. எனவே, வைத்தியலிங்கமும் கே.பி.முனுசாமியும் தற்போதைய நிலையில் மாநிலங்களவை எம்.பி. பதவியைத் தக்க வைத்துக்கொள்வார்களா அல்லது எம்.எல்.ஏ. பதவிகளை ஏற்பார்களா என்ற கேள்வி எழுந்துள்ளது. எம்.எல்.ஏ.வாகப் பதவியேற்றால், எம்.பி. பதவியை ராஜினாமா செய்ய வேண்டியிருக்கும். ஒரு வேளை எம்.பி. பதவியை தக்க வைத்துக்கொண்டால், எம்.எல்.ஏ. பதவியைத் துறக்க வேண்டும். எப்படி இருந்தாலும் இரண்டில் எந்தப் பதவியைத் தக்க வைத்துக்கொண்டலும் இன்னொரு பதவியை இழக்க வேண்டும். அந்த இடங்களுக்கு மீண்டும் இடைத்தேர்தல் நடத்த வேண்டிய சூழல் ஏற்படும்.   ஆனால், இதில் வைத்தியலிங்கத்தின் எம்.பி. பதவி அடுத்த ஆண்டு நிறைவடைகிறது. எனவே, வைத்தியலிங்கம் எம்.பி. பதவியை ராஜினாமா செய்வார் என்று அதிமுகவில் பேசப்படுகிறது. ஆனால், கே.பி.முனுசாமியின் எம்.பி. பதவிக்காலம் இன்னும் 2026 ஏப்ரல் வரை உள்ளது. அதாவது, அடுத்த தமிழக சட்டப்பேரவைத் தேர்தல் நடைபெறும்போதுதான் கே.பி.முனுசாமியின் பதவிக்காலம் நிறைவடைகிறது. எனவே, எம்.பி., எம்.எல்.ஏ இதில் எந்தப் பதவியை ராஜினாமா செய்வது என்பதில் கே.பி.முனுசாமி குழப்பத்தில் இருப்பதாகக் கூறப்படுகிறது.&nbsp;இதுதொடர்பாக கட்சி தலைமையோடு ஆலோசனை செய்து, அதில் எடுக்கும் முடிவுப்படி கே.பி.முனுசாமி செயல்படுவார் என்று அதிமுக வட்டாரங்கள் தெரிவிக்கின்றன.&nbsp; &nbsp;","link":"https:\/\/tamil.asianetnews.com\/politics\/veppanahalli-mla-rajya-sabha-mp-what-to-resign-kp-munusamy-in-confusion--qsn5ae","image":["http:\/\/static.asianetnews.com\/images\/01cxh28bs8nhxq7kqzx9zsv0yf\/k-p-munusamy-and-durai-murugan-talk-about-allaince_760x400.jpg"],"pubdate":"Wed, 05 May 2021 09:19:27 +0530"},{"title":"அதிமுக மட்டும் பிளவுப்படமால் போயிருந்தால்... திமுக ஆட்சிக்கு வந்தது பற்றி ஹெச்.ராஜா சொன்ன கருத்து..!","text":"மேற்கு வங்கத்தில் தேர்தல் முடிவுகள் அறிவிக்கப்பட்ட நாளிலிருந்து &nbsp;வன்முறை சம்பவங்கள் நடந்துவருகின்றன. இந்த சம்பவங்களில் இதுவரை 10 பேர் உயிரிழந்துள்ளதாக கூறப்படுகிறது. இந்த வன்முறை சம்பவங்களுக்கு திரிணாமூல் காங்கிரஸ், பாஜக காரணம் என்று இரு கட்சிகளும் பரஸ்பரம் குற்றம் சாட்டிக்கொள்கின்றன. இந்நிலையில் இந்த சம்பவங்களுக்கு எதிர்ப்பு &nbsp;தெரிவித்து நாடு முழுவதும் பாஜக கண்டனம் ஆர்ப்பாட்டம் நடத்தியது. சிவகங்கை மாவட்டத்தில் நடந்த ஆர்ப்பாட்டத்தில் &nbsp;பாஜக மூத்த தலைவர் ஹெச். ராஜா பங்கேற்றார்.&nbsp; பின்னர் ஹெச்.ராஜா செய்தியாளர்களை சந்தித்தார். அப்போது அவர் கூறுகையில், “கடந்த இரண்டு நாட்களாக மேற்கு வங்கத்தில் வன்முறை கட்டவிழ்த்துவிடப்பட்டுள்ளது. இந்திய சரித்திரத்திலேயே இது கறுப்பு அத்தியாயம். ஆட்சிக்கு வந்து 100 நாட்களில் நடவடிக்கை எடுப்பேன் என்று மு.க. ஸ்டாலின் கூறியிருக்கிறார். எனவே, மு.க.ஸ்டாலின் தலைமையில் அமைய உள்ள &nbsp;திமுக அரசை 100 நாட்களுக்கு நான் விமர்சிக்கப்போவதில்லை.  ஜெயலலிதாவின் மறைவுக்குப் பிறகு அதிமுக மட்டும் பிளவுப்படாமல் போயிருந்தால், இன்றைக்கு திமுக ஆட்சிக்கே வந்திருக்க முடியாது. திமுக ஆட்சிக்கு வந்தால் பெண்களுக்கு பாதுகாப்பு இருக்காது என்ற எண்ணத்தைப் போக்க புதிய அரசு நடவடிக்கை எடுக்க வேண்டும்.” என்று ஹெச்.ராஜா தெரிவித்தார்.","link":"https:\/\/tamil.asianetnews.com\/politics\/if-only-aiadmk-had-not-split-h-raja-s-comment-about-dmk-coming-to-power--qsn46h","image":["http:\/\/static.asianetnews.com\/images\/01d0rjxwwgkhzxxryj3xbnh9v9\/h-raja_760x400.jpg"],"pubdate":"Wed, 05 May 2021 08:55:30 +0530"},{"title":"கர்நாடகத்தில் முழு ஊரடங்கு","text":"<p>பெங்களூரு, மே 5- கர்நாடக மாநிலத்தில் முழு ஊரடங்கு அமல்படுத்துவது குறித்து அரசு தீவிரமாக ஆலோசனை நடத்தி வருகிறது. இதுகுறித்து பிரதமர் நரேந்திர மோடியின் கருத்தை அறிந்த பிறகு முடிவு செய்யப்படும் என்று முதலமைச்சர் எடியூரப்பா தெரிவித்தார். மாநிலத்தில் தலை விரித்து ஆடிக்கொண்டிருக்கும் கொரோனா ஆர்பாட்டத்தை அடக்க மாநிலம் முழுக்க முழு அளவிலான லாக் டவுன் முறை படுத்துவதா கூடாதா என்பது குறித்து பிரதமர் நரேந்திர மோடியின் ஆலோசனைக்கு காத்திருப்பதாக முதல்வர் பி எஸ் எடியூரப்பா இன்று தெரிவித்தார். இன்று மாநிலத்தின் முன்னாள் முதல்வர் கே.சி.ரெட்டியின் பிறந்த நாளை முன்னிட்டு நடந்த நிகழ்ச்சிக்கு பின்னர் முதல்வர் எடியூரப்பா கூறியதாவது- நாட்டின் பிரதமருக்கே இது குறித்து பேச உரிமை உள்ளது. அவர் எதை சொன்னாலும் அல்லது உத்தரவிட்டாலும் நாங்கள் நிறைவேற்றியாக வேண்டும். அவருடைய உத்தரவுக்கு காத்திருக்கிறோம். அவருடைய ஆலோசனைகளின்படி இன்று மாலை முடிவெடுப்போம் என முதல்வர் தெரிவித்துள்ளார். மே 12க்கு பின்னரும் ஊரடங்கு நீட்டிக்கும் வாய்ப்புகள் உள்ளதாக தகவல்கள் தெரிவிக்கின்றன.<br \/>மாநிலத்தில் ஊரடங்கு அமுலாகி ஒரு வாரம் கடந்த நிலையிலும் கொரோனா பரவல் கட்டுக்கு வராததால் வரும் மே 12 முதல் மாநிலம் முழுக்க முழு ஊரடங்கை குறைந்தது இரண்டு வாரங்களுக்காவது அமுல்படுத்த அரசு யோசித்து வருவதாக வட்டாரங்கள் தெரிவிக்கின்றன. ஏப்ரல் 27 முதல் நடைமுறைப்படுத்த பட்ட ஊரடங்கு போதிய நல்ல விளைவுகளை தராததால், தவிர இந்த ஊரடங்களில் கட்டுமான பணிகள் மற்றும் இதர சேவைகளுக்கு வாய்ப்புகள் அளித்துள்ள நிலையிலும் தவிர 50 சதவிகித ஊழியர்களுடன் சில நிறுவனங்கள் மற்றும் அரசு துறைகள் செயல் புரிய வாய்ப்புகள் அளித்திருப்பதாலும் எதிர்பார்த்த முன்னேற்றம் தெரியவில்லை என அரசு கருதுகிறது. தவிர வாகனங்கள் போக்குவரத்தும் எதிர்பார்த்த அளவில் கட்டுப்படுத்த முடியவில்லை. தவிர ஊரடங்கிற்கு முன் தங்கள் சொந்த ஊர்களுக்கு படையெடுத்த லட்சக்கணக்கானோராலும் மாநிலத்தின் பல பகுதிகளிலும் கொரோனா தொற்று அதிகரித்து வருகிறது. இந்த நிலையில் மாநிலம் முழுக்க குறைந்தது மே இறுதிவரையிலாவது முழு ஊரடங்கை அமுல் படுத்த வேண்டும் என வல்லுநர்கள் முதல்வர் பி.எஸ்.எடியூரப்பாவுக்கு அறிவுறுத்தி வருகின்றனர். இந்த நிலையில் ஜூன் மாத இடைக்குள் வேறு பல மாவட்டங்களிலும் தொற்று பரவல் குறையும் வாய்ப்புள்ளதாகவும் இவர்கள் கருதுகின்றனர். நகரில் தற்போதய ஊரடங்கு நிலைமை குறித்தும் மற்றும் மே 12க்கு பின்னர் எடுக்கவேண்டிய நடைமுறைகள் குறித்து ஆலோசிக்கவும் நேற்று மாநில அமைச்சரவை கூட்டம் நடந்தது. இந்த கூட்டத்திற்க்கு பின்னர் முதல்வர் கூறுகையில் வரும் 10 அன்று மாநில கொரோனா நிலைமையை கண்டறிந்து பின்னர் வல்லுனர்களின் ஆலோசனைகளையும் கேட்டறிந்த பின்னர் அடுத்த நடவடிக்கை எடுக்கப்படும் என்றார்.<\/p>\n<p>The post <a href=\"https:\/\/dinasudar.com\/%e0%ae%95%e0%ae%b0%e0%af%8d%e0%ae%a8%e0%ae%be%e0%ae%9f%e0%ae%95%e0%ae%a4%e0%af%8d%e0%ae%a4%e0%ae%bf%e0%ae%b2%e0%af%8d-%e0%ae%ae%e0%af%81%e0%ae%b4%e0%af%81-%e0%ae%8a%e0%ae%b0%e0%ae%9f%e0%ae%99%e0%af%8d\/\" rel=\"nofollow\">கர்நாடகத்தில் முழு ஊரடங்கு<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%95%e0%ae%b0%e0%af%8d%e0%ae%a8%e0%ae%be%e0%ae%9f%e0%ae%95%e0%ae%a4%e0%af%8d%e0%ae%a4%e0%ae%bf%e0%ae%b2%e0%af%8d-%e0%ae%ae%e0%af%81%e0%ae%b4%e0%af%81-%e0%ae%8a%e0%ae%b0%e0%ae%9f%e0%ae%99%e0%af%8d\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Wed, 05 May 2021 08:41:59 +0000"},{"title":"5th May 2021 Dinasudar Krishnagiri","text":"<div class=\"wp-block-pdfjsblock-pdfjs-embed pdfjs-wrapper\"><div><\/div><\/div>\n<p>The post <a href=\"https:\/\/dinasudar.com\/5th-may-2021-dinasudar-krishnagiri\/\" rel=\"nofollow\">5th May 2021 Dinasudar Krishnagiri<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/5th-may-2021-dinasudar-krishnagiri\/","image":["https:\/\/dinasudar.com\/wp-content\/uploads\/2021\/05\/5front-1.jpg"],"pubdate":"Wed, 05 May 2021 08:38:46 +0000"},{"title":"5th May 2021 Dinasudar Bengaluru","text":"<div class=\"wp-block-pdfjsblock-pdfjs-embed pdfjs-wrapper\"><div><\/div><\/div>\n<p>The post <a href=\"https:\/\/dinasudar.com\/5th-may-2021-dinasudar-bengaluru\/\" rel=\"nofollow\">5th May 2021 Dinasudar Bengaluru<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/5th-may-2021-dinasudar-bengaluru\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Wed, 05 May 2021 08:36:33 +0000"},{"title":"கொரோனா மரணங்கள் 2 மடங்காக உயரும் அபாயம்","text":"<p>புதுடெல்லி, மே 5- இந்தியாவில் கொரோனா மரணங்கள் இரண்டு மடங்காக உயரும் அபாயம் நெருங்கி உள்ளது இந்திய போன்ற பரவலான நாட்டில் கொரோனா பதிவுகளை கட்டுப்படுத்துவது கற்பனைக்கு அப்பாற்பட்டது என்ற நிலையில் நாட்டில் கொரோனா சோதனைகள் மற்றும் சமூக இடைவெளி போன்ற சுகாதார நடவடிக்கைகளை நடைமுறைப்படுத்துவதில் இன்னமும் வேகம் மற்றும் சொல்றம் தேவை எனஇந்திய விஞ்ஞான ஆய்வக வல்லுநர்கள் கருத்து தெரிவித்துள்ளனர். என்னதான் தற்போதய நடவடிக்கைகள் தொற்றை கட்டப்படுத்தினாலும் உலகிலேயே அதிக கொரோனா இறப்புகள் நாட்டில் ஏற்படுவதற்கான வாய்ப்புகள் உள்ளது என்றும் இவர்கள் எச்சரித்துள்ளனர். உலகின் மிக பெரிய சுகாதார சீர்கேடாக மாறியுள்ள கொரோனா மரணங்கள் வரும் வாரங்களில் இரட்டிப்பாகும் அபாயம் உள்ளதாகவும் இவர்கள் தெரிவித்துள்ளனர். இன்றைய நிலைமை தொடர்ந்தால் வரும் ஜூன் 11க்குள் 4 லட்சத்திற்கும் மேற்பட்ட மரணங்கள் ஏற்படும் வாய்ப்புள்ளதாக இவர்கள் தெரிவித்தனர். தபோதய நிலையில் ஐந்து லட்சத்து 78 ஆயிரம் மரணங்களுடன் யு எஸ் முதல் இடத்தில உள்ளது.<\/p>\n<p>The post <a href=\"https:\/\/dinasudar.com\/%e0%ae%95%e0%af%8a%e0%ae%b0%e0%af%8b%e0%ae%a9%e0%ae%be-%e0%ae%ae%e0%ae%b0%e0%ae%a3%e0%ae%99%e0%af%8d%e0%ae%95%e0%ae%b3%e0%af%8d-2-%e0%ae%ae%e0%ae%9f%e0%ae%99%e0%af%8d%e0%ae%95%e0%ae%be%e0%ae%95\/\" rel=\"nofollow\">கொரோனா மரணங்கள் 2 மடங்காக உயரும் அபாயம்<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%95%e0%af%8a%e0%ae%b0%e0%af%8b%e0%ae%a9%e0%ae%be-%e0%ae%ae%e0%ae%b0%e0%ae%a3%e0%ae%99%e0%af%8d%e0%ae%95%e0%ae%b3%e0%af%8d-2-%e0%ae%ae%e0%ae%9f%e0%ae%99%e0%af%8d%e0%ae%95%e0%ae%be%e0%ae%95\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Wed, 05 May 2021 08:29:01 +0000"},{"title":"நல்ல செய்தி சொன்ன  ‘தளபதி 65’ ஹீரோயின்... இன்னைக்கு ட்விட்டர் டிரெண்டிங்கே இவங்க தான்... காரணம் என்ன?","text":"தளபதி 65 பட நாயகி பூஜா ஹெக்டே சொன்ன நல்ல செய்தியை அடுத்து ##PoojaHegde என்ற ஹேஷ்டேக்கை ரசிகர்கள் ட்விட்டரில் ட்ரெண்ட் செய்து வருகின்றனர்.","link":"https:\/\/tamil.asianetnews.com\/gallery\/cinema\/thalapathy-65-heroine-pooja-hegde-recovered-from-corona-virus-qsn150","image":["https:\/\/static.asianetnews.com\/images\/01f4y4bfry2x7wsevv9f8ybjmm\/pooja-hegde--jpg_760x400.jpg"],"pubdate":"Wed, 05 May 2021 07:49:49 +0530"},{"title":"#BREAKING குடிமகன்களுக்கு அதிர்ச்சி செய்தி... டாஸ்மாக் கடை திறக்கப்படும் நேரம் மாற்றம்..!","text":"கொரோனா பரவல் அதிகரித்து வருவதையடுத்து நாளை முதல் காலை 8 மணி முதல் நண்பகல் 12 மணி வரை மட்டுமே டாஸ்மாக் கடைகள் இயங்கும் என தமிழக அரசு அறிவித்துள்ளது.&nbsp;  தமிழகத்தில் கொரோனா 2-வது அலை கடும் பாதிப்பை ஏற்படுத்தி வருகிறது. இதனைக் கட்டுப்படுத்த நாளை முதல் பல்வேறு கட்டுப்பாடுகளுடன் கூடிய ஊரடங்கை &nbsp;அரசு அறிவித்துள்ளது. புதிய கட்டுப்பாட்டின்படி நாளை முதல் மளிகை கடைகள், காய்கறி கடைகள் ஓட்டல்கள் நண்பகல் 12 மணி வரை மட்டுமே செயல்பட அனுமதிக்கப்பட்டுள்ளது. ஞாயிற்றுக்கிழமைகளில் முழு ஊரடங்கும் அமலில் இருக்கும். இந்த ஊரடங்கு காலத்தில் அத்தியாவசிய தேவைகளுக்கு தவிர்த்து, பிறவற்றிற்கு தடை விதிக்கப்பட்டுள்ளது.    இதனிடையே, டாஸ்மாக் மதுக்கடைகள் தற்போது பகல் 12 மணிக்கு திறக்கப்பட்டு இரவு 9 மணிக்கு மூடப்படுகிறது. தொற்று பரவல் காரணமாக பார்கள் மூடப்பட்டுள்ளன. இந்நிலையில் தமிழகம் முழுவதும் உள்ள டாஸ்மாக் கடைகள் நாளை வழக்கமான நேரத்துக்கு திறக்கப்படுமா? அல்லது மூடப்படுமா என்ற கேள்வி &nbsp;குடிமகன்கள் மத்தியில் எழுந்துள்ளது.&nbsp;    இந்நிலையில், காலை 8 மணி முதல் நண்பகல் 12 மணி வரை டாஸ்மாக் கடைகள் செயல்படும் என்று அறிவிக்கப்பட்டுள்ளது. ஏற்கனவே மதியம் 12 மணி முதல் இரவு 9 மணி வரை செயல்பட்டு வந்த நிலையில் நேரம் மாற்றம் செய்யப்பட்டுள்ளது.&nbsp;","link":"https:\/\/tamil.asianetnews.com\/tamilnadu-chennai\/tasmac-shop-open-time-changed-qsmzun","image":["https:\/\/static.asianetnews.com\/images\/01e5w6vcp67z194fj26zs4zygw\/tasmac_760x400.gif"],"pubdate":"Wed, 05 May 2021 07:21:59 +0530"},{"title":"‘தமிழகத்தில் முழு ஊரடங்கை அமல்படுத்தியே ஆகணும்’... விஜயகாந்த் வைத்த அதிரடி கோரிக்கை...!","text":"இந்தியாவில் கடந்த 24 மணி நேரத்தில் 3 லட்சத்து 82 ஆயிரத்து 315 பேருக்கு புதிதாகக் கொரோனா வைரஸ் தொற்றியுள்ளது.&nbsp;ஒரே நாளில் அதிகபட்சமாக 3,780 பேர் மரணமடைந்துள்ளனர்.மொத்த கொரோனா வைரஸ் பாதிப்பு எண்ணிக்கை 2 கோடியே 6 லட்சத்து 65 ஆயிரத்து 148 ஆகும்.&nbsp;சிகிச்சையில் உள்ள கொரோனா நோயாளிகள் எண்ணிக்கை 34 லட்சத்து 87 ஆயிரத்து 229 ஆக அதிகரித்துள்ளது.&nbsp;கொரோனாவிலிருந்து புதிதாக 3,38,439 பேர் குணமடைந்த நிலையில் மொத்த குணமடைந்தோர் எண்ணிக்கை ஒரு கோடியே, 69 லட்சத்து 51 ஆயிரத்து 731 ஆக உள்ளது.    இந்தியாவில் இப்படி நாளுக்கு நாள் கொரோனா தீவிரமாக பரவி வரும் மாநிலங்களில் ஒன்றாக தமிழகமும் உள்ளது. சமீபத்தில் நடந்த சட்டமன்ற தேர்தலை தொடர்ந்து தமிழகத்தில் கொரோனாவால் பாதிக்கப்படுவோரின் எண்ணிக்கை நாளுக்கு நாள் அதிகரித்து வருகிறது. இதனால் கொரோனா பரவலை தடுக்கும் விதமாக நாளை முதல் மே 20ம் தேதி வரை பல்வேறு கட்டுப்பாடுகள் விதிக்கப்பட்டுள்ளன. மாவட்டம் தோறும் அங்காங்கே முகாம்கள் அமைத்து கொரோனா தடுப்பூசி செலுத்தும் பணிகளும் நடைபெற்று வருகின்றன.&nbsp;    இந்நிலையில் தமிழகத்தில் முழு ஊரடங்கை அமல்படுத்த வேண்டும் என பல்வேறு அரசியல் கட்சி தலைவர்களும் தொடர்ந்து கோரிக்கை வைத்து வருகின்றனர். தேமுதிக தலைவர் விஜயகாந்த் தன்னுடைய ட்விட்டர் பக்கத்தில், “நாளுக்கு நாள் பெருகி வரும் கொரோனா தொற்று பரவலை கட்டுப்படுத்த, முழு ஊரடங்கை அமல்படுத்த வேண்டும். நாளுக்கு நாள் பெருகி வரும் கொரோனா பரவலை கட்டுப்படுத்த மருத்துவமனைகளில் சிகிச்சைக்கு தேவையான உபகரணங்கள் இல்லை என்று வெளியாகும் செய்தி வேதனையளிக்கிறது. கொரோனாவிற்கு போதிய சிகிச்சையின்றி நாள்தோறும் பல உயிர்கள் பலியாகி வருவது அதிர்ச்சியளிக்கிறது.இதனை தடுக்க மத்திய மாநில அரசுகள் உடனடியாக போர்க்கால அடிப்படையில் நடவடிக்கை எடுத்து,ஆங்காங்கே முகாம்கள் அமைத்து,18 வயதிலிருந்து அனைவருக்குமே தடுப்பூசி செலுத்த நடவடிக்கை எடுக்கவேண்டும்” என வேண்டுகோள் விடுத்துள்ளார்.&nbsp;","link":"https:\/\/tamil.asianetnews.com\/politics\/vijayakanth-request-full-lock-down-to-tamilnadu-qsmzis","image":["https:\/\/static.asianetnews.com\/images\/01dskz437e7f62vf1kjcgcgmm6\/105235-vijayakanth-jpg_760x400.jpg"],"pubdate":"Wed, 05 May 2021 07:14:52 +0530"},{"title":"கொரோனா 3வது அலையை யாராலும் தடுக்க முடியாது.. இதுக்கு முழு ஊரடங்கே தீர்வு.. பகீர் கிளப்பும் எய்ம்ஸ் இயக்குனர்.!","text":"இந்தியாவில் கொரோனா 3வது அலையை தவிர்க்க முடியாது, அதற்கு நாம் தயாராக இருக்க வேண்டும் என முதன்மை அறிவியல் ஆலோசகர் விஜயராகவன் அதிர்ச்சி தகவலை தெரிவித்துள்ளார்.&nbsp;  இந்தியாவில் கொரோனா வைரசின் 2ம் அலை கட்டுக்கடங்காமல் வேகத்தில் பரவி வருகிறது. தினசரி நோய்த்தொற்றுகளின் எண்ணிக்கை படிப்படியாக உயர்ந்து 3 லட்சத்தை தாண்டிவிட்டது. உயிரிழப்பும் கணிசமாக உயர்ந்து வருகிறது. இதனால் நோய்த்தொற்று அதிகம் கண்டறியப்படும் மாநிலங்களில் ஊரடங்கு விதிக்கப்பட்டு, கட்டுப்பாடுகள் அதிகரிக்கப்பட்டுள்ளன. கடந்த 24 மணி நேரத்தில் புதிதாக 3.82 லட்சம் பேர் கொரோனா தொற்றால் பாதிக்கப்பட்டுள்ளனர். 3,780 பேர் உயிரிழந்துள்ளனர்.&nbsp;    தொடர்ந்து கொரோனா தொற்று வேகமாக பரவி வருவதால் மருத்துவ நிபுணர்கள் பலரும் கொரோனா பரவலை கட்டுப்படுத்த, முழு ஊரடங்கை அமல்படுத்த வேண்டும் என வலியுறுத்தி வருகின்றனர். இந்நிலையில், மத்திய அரசின் முதன்மை அறிவியல் ஆலோசகர் விஜயராகவன் செய்தியாளர்களுக்கு பேட்டியளிக்கையில்;- கொரோனா தொற்றின் &nbsp;3வது அலையை தடுக்க முடியாது. எப்போதும் உருவாகும் என தெரியததால், எதிர்கொள்ள தயாராக இருக்க வேண்டும் என எச்சரித்துள்ளார். இந்த இக்கட்டான சூழ்நிலையில் மக்கள் ஒன்றிணைந்து செயல்பட வேண்டும்.&nbsp;    அதேபோல், எய்ம்ஸ் மருத்துவ இயக்குனர் ரந்தீப் குலேரியா கூறுகையில்;- இந்தியா மிக விரைவில் கொரோனா தொற்றின் 3ம் அலையை சந்திக்க உள்ளது. இதனால் குறைந்தது இரு வராங்களுக்கு நாடு தழுவிய முழு ஊரடங்கு அவசியம். மருத்துவமனைகளை அதிகரித்தல், போதுமான படுக்கை வசதிகளை ஏற்படுத்துதல், மருத்துவமனைகளில் சிகிக்சை முறையை மாற்றுதல் ஆகியவற்றின் மூலமாக நோயாளிகளின் எண்ணிக்கையை குறைக்க முடியும். கொரோனா தடுப்பூசி திட்டத்தை தீவிரப்படுத்துவதன் மூலமும், கடுமையான ஊரங்கினை அமல் படுத்துவதன் மூலமும் கொரோனா சங்கிலியை நம்மால் உடைக்க முடியும் என தெரிவித்துள்ளார்.","link":"https:\/\/tamil.asianetnews.com\/politics\/india-may-see-3rd-covid-wave-no-point-of-night-curfews-aiims-chief-randeep-guleria-qsmyar","image":["https:\/\/static.asianetnews.com\/images\/01f4h3m4p1ne6cyenz2v08fqm7\/8-jpg_760x400.jpg"],"pubdate":"Wed, 05 May 2021 06:48:28 +0530"},{"title":"`முதல்வர் பழனிசாமி; பதவியேற்கும் நாள் மே 9’ -  தேனியில் வைக்கப்பட்ட கல்வெட்டால் பரபரப்பு","text":"<p>தேனி மாவட்டம் சின்னமனூர் அருகே உள்ளது குச்சனூர் கிராமம். சுயம்பு சனீஸ்வரர் கோவில் உள்ள இக்கிராமத்தில், தனி நபரால் நிர்வாகிக்கப்படும் காசி ஸ்ரீ அன்னப்பூரணி கோவில் ஒன்று உள்ளது. இக்கோவிலில் வைக்கப்பட்ட கல்வெட்டு ஒன்று தேனி மாவட்ட அரசியல் வட்டாரத்தில் பேசுபொருளாகவும், சமூக வலைதளங்களில் வைரலாகவும் மாறியுள்ளது.<\/p><figure><img src=\"https:\/\/gumlet.assettype.com\/vikatan\/2021-04\/54dd8465-3173-4b3f-a7c8-fe73accd4f30\/ops___eps.jpg\" \/><figcaption>ஓ.பி.எஸ். - இ.பி.எஸ்.<\/figcaption><\/figure><p>காசி ஸ்ரீ அன்னப்பூரணி கோவிலில், கடந்த ஏப்ரல் 30ம் தேதி கல்வெட்டு ஒன்று வைக்கப்பட்டது. அதில், ”2021 சட்டமன்றப் பொதுத்தேர்தலில் அ.தி.மு.க மூன்றாவது முறையாக சிறப்பு மிக்க மகத்தான வெற்றிபெற்று தமிழ்நாடு முதலமைச்சராக எடப்பாடி பழனிச்சாமியும், துணைமுதல்வராக ஓ.பன்னீர்செல்வமும் பதவியேற்கும் நாள் 09.05.2021” என குறிப்பிடப்பட்டிருந்தது. <\/p><figure><img src=\"https:\/\/gumlet.assettype.com\/vikatan\/2021-05\/de8664b4-512d-4768-887a-fa8f4d450885\/IMG_20210504_WA0056.jpg\" \/><figcaption>கல்வெட்டு<\/figcaption><\/figure><p>Also Read: <a href=\"https:\/\/www.vikatan.com\/government-and-politics\/politics\/ops-vs-thanga-tamilselvan-in-bodinayakanur\">ஓ.பி.எஸ் ப்ளானுக்கு வெடிவைக்கும் தங்க தமிழ்ச்செல்வன் ! - போடிநாயக்கனூர் கள நிலவரம்<\/a><\/p><p>தற்போது தமிழக சட்டப்பேரவைத் தேர்தலில், தி.மு.க தலைமையிலான கூட்டணி வெற்றிபெற்று ஆட்சி அமைக்க உள்ள சூழலில், காசி ஸ்ரீ அன்னப்பூரணி கோவிலில் வைக்கப்பட்டிருந்த கல்வெட்டு குறித்து, சிலர் புகைப்படத்துடன் சமூக வலைதளத்தில் கிண்டலாக பதிவிட்டுள்ளனர். இதனை அறிந்த சின்னமனூர் காவல்துறையினர், இன்று கோவிலுக்குச் சென்று கல்வெட்டை எடுத்துச் சென்றனர். ஆனால், கல்வெட்டு குறித்த பதிவுகள், சமூக வலைதளங்களில் வேகமாக பகிரப்பட்டு வருகிறது.<\/p><figure><img src=\"https:\/\/gumlet.assettype.com\/vikatan\/2021-05\/8cf4a36f-e1b0-4757-884a-e26823d03780\/Chinnamanur_1.jpg\" \/><figcaption>சின்னமனூர் காவல்நிலையம்<\/figcaption><\/figure><p>காசி ஸ்ரீ அன்னப்பூரணி கோவில் கல்வெட்டு வைப்பதில் புகழ் பெற்றது என்று தான் சொல்ல வேண்டும். கோவிலை நிர்வகிக்கும் வேல்முருகன் என்பவர், தமிழ்நாடு காவல்துறையில் தலைமைக் காவலராக பணியாற்றியவர். அ.தி.மு.க மீதும், ஜெயலலிதா மீதும் அதீத பற்று கொண்ட வேல்முருகன், ஜெயலலிதா மருத்துவமனையில் சிகிச்சையில் இருந்த போது, காவல் சீருடையில் மொட்டை அடித்து பரபரப்பை ஏற்படுத்தினார். ஜெயலலிதாவை காங்கிரஸ் கட்சியின் ஈ.வி.கே.எஸ் இளங்கோவன் விமர்சித்த போது, சீருடையில் போராட்டம் நடத்தினார். தொடர்ந்து காவல் சீருடையில் அ.தி.மு.க சார்பு சம்பவங்களை அரங்கேற்றிய வேல்முருகனுக்கு கட்டாய விருப்ப ஓய்வு கொடுத்து வீட்டிற்கு அனுப்பியது காவல்துறை.<\/p><figure><img src=\"https:\/\/gumlet.assettype.com\/vikatan\/2021-05\/de7da49f-5007-456e-afba-e730a47421c6\/vikatan_2019_06_313555ac_f5b1_4802_9b79_8539df867bae_IMG_20190516_WA0131_00451.jpg\" \/><figcaption>தேனி எம்.பி’க்கு வைக்கப்பட்ட கல்வெட்டு<\/figcaption><\/figure><p>Also Read: <a href=\"https:\/\/www.vikatan.com\/news\/politics\/157641-kuchanur-temple-mentioned-ops-son-as-mp-even-before-the-counting\">குச்சனூர் கல்வெட்டு சர்ச்சை -  ஓபிஎஸ் மகனின் பெயரை மறைத்த கோவில் நிர்வாகம்!<\/a><\/p><p>இந்நிலையில், குச்சனூரில் உள்ள காசி ஸ்ரீ அன்னப்பூரணி கோவிலை நிர்வாகித்து வந்தார் வேல்முருகன். கடந்த நாடாளுமன்றத் தேர்தலின் போது, வாக்கு எண்ணும் முன்னரே, தேனி தொகுதியில் போட்டியிட்ட ஓ.பி.எஸ் மகன் ரவீந்திரநாத்குமாரை எம்.பி என குறிப்பிட்டு, இதே கோவிலில் கல்வெட்டு வைத்தார் வேல்முருகன். கல்வெட்டு அகற்றப்பட்டதுடன், அவர் மீது வழக்குப்பதிவும் செய்யப்பட்டது. இந்நிலையில், தற்போது சட்டப்பேரவைத் தேர்தல் வாக்கு எண்ணிக்கைக்கு முன்னரே, எடப்பாடி பழனிசாமி முதல்வர் என்றும், ஓ.பி.எஸ் துணைமுதல்வர் என்றும், 3வது முறையாக அ.தி.மு.க ஆட்சி அமைத்துள்ளது என்றும் கல்வெட்டு வைத்து சர்ச்சையில் சிக்கியுள்ளார் வேல்முருகன். இது தொடர்பாக, காவல்துறை இதுவரை எந்த வழக்குப்பதிவும் செய்யவில்லை.<\/p>","link":"https:\/\/www.vikatan.com\/news\/politics\/chief-minister-palanisamy-inauguration-day-may-9-the-inscription-placed-in-theni","image":["https:\/\/gumlet.assettype.com\/vikatan\/2021-05\/9b6234de-0b73-4589-9b2a-3cb92115fa3a\/IMG_20210504_WA0056.jpg"],"pubdate":"Wed, 05 May 2021 06:20:32 +0000"},{"title":"புதுச்சேரி: அதிர வைக்கும் கொரோனா மரணங்கள்! - இடைவிடாமல் எரியும் சடலங்கள்","text":"<p>கொரோனா பெருந்தொற்றின் இரண்டாவது அலை புதுச்சேரி மாநிலத்தை நிலைகுலைய வைத்திருக்கிறது. இரண்டாம் அலையில் தொடக்கம் முதலே தொற்றால் பாதிக்கப்படுபவர்களின் எண்ணிக்கை நாளொன்றுக்கு ஆயிரத்தை தாண்டிச் சென்றது. ஏப்ரல் மாத தொடக்கத்தில் இரவு நேர ஊரடங்கை அமல்படுத்திய புதுச்சேரி அரசு, இறுதி வாரத்தில் அத்தியாவசிய கடைகளைத் தவிர அனைத்துக் கடைகளையும் மூடும்படி உத்தரவிட்டது. அடுத்தடுத்த தினங்களில் நாடு முழுவதும் தொற்றின் தீவிரம் அதிகரிக்க வாய்ப்பிருக்கிறது என்பதால், முழு ஊரடங்கை அமல்படுத்துவது குறித்த தீவிர ஆலோசனையில் இருக்கின்றன மத்திய, மாநில அரசுகள்.<\/p><figure><img src=\"https:\/\/gumlet.assettype.com\/vikatan\/2021-05\/3f5d50f5-ea1f-47d7-aed9-b46de5b828f3\/IMG_20210505_WA0019.jpg\" \/><figcaption>புதுச்சேரி மயானம்<\/figcaption><\/figure><p>புதுச்சேரி அரசு அறிவித்திருந்த கட்டுப்பாடுகளுடன் கூடிய ஊரடங்கு மே மாதம் 3-ம் தேதியுடன் முடிவடைந்தது. துணைநிலை ஆளுநர் தமிழிசை சௌந்தரராஜன் தலைமையில் நடைபெற்ற ஆலோசனைக் கூட்டத்தையடுத்து, மே மாதம் 10-ம் தேதிவரை தற்போது நடைமுறையில் இருக்கும் கட்டுப்பாடுகளுடன் ஊரடங்கு அமல்படுத்தப்படும் என்று உத்தரவிடப்பட்டிருக்கிறது. ஆனாலும் தேவையின்றி வெளியே உலாவரும் மக்களின் அலட்சியத்தால் தொற்றின் தீவிரத்தை கட்டுப்படுத்த முடியாமல் திணறி வருகிறது அரசு.<\/p><p>அதேபோல ராஜீவ்காந்தி மகளிர் மற்றும் குழந்தைகள் மருத்துவமனை ஆய்வின்போது செய்தியாளர்களை சந்தித்த ஆளுநர் தமிழிசை, “சாலைகளில் மக்களின் நடமாட்டம் அதிகமாக இருக்கிறது. மக்கள் பாதிக்கப்படக்கூடாது என்பதற்காகத்தான் அத்தியாவசியக் கடைகள் திறந்திருக்க உத்தரவிடப்பட்டிருக்கிறது. சலுகைகளை மக்கள் தவறாகப் பயன்படுத்தினால் முழுமையான ஊரடங்கிற்கு செல்லும் நிலை ஏற்படும்” என்று எச்சரித்திருக்கிறார். ஆனாலும் தொற்றால் பாதிக்கப்படுபவர்களின் எண்ணிக்கை குறையவில்லை.<\/p><figure><img src=\"https:\/\/gumlet.assettype.com\/vikatan\/2021-05\/3a283c4c-5937-4bae-b714-9a191912d39b\/IMG_20210505_WA0023.jpg\" \/><\/figure><p>புதுச்சேரியில் நேற்றைய நிலவரப்படி முதலாம் அலையையும் சேர்ந்து இதுவரை 65,117 பேர் தொற்றால் பாதிக்கப்பட்டிருக்கிறார்கள். அதேபோல தொற்றின் காரணமாக 883 பேர் உயிரிழந்திருக்கிறார்கள். சுகாதாரத்துறை சார்பில் நேற்று வெளியிடப்பட்ட அறிக்கையில், நேற்று முன் தினம் மட்டும் 1,138 பேருக்கு தொற்று ஏற்பட்டிருப்பதாகவும், அதில் 17 பேர் உயிரிழந்திருப்பதாகவும் தெரிவித்திருக்கிறது.<\/p><p>அதேபோல நேற்று (மே-4) ஒரே நாளில் 1,819 பேர் தொற்றால் பாதிக்கப்பட்டதுடன், 18 பேர் உயிரிழந்திருப்பதாக தெரிவித்திருக்கிறது சுகாதாரத்துறை. இந்நிலையில் நாள்தோறும் அதிகரிக்கும் மரணங்களின் எண்ணிக்கையால் வட மாநிலங்களுக்கு நிகராக எரிந்து கொண்டிருக்கின்றன புதுச்சேரி மயானங்கள்.<\/p><p>Also Read: <a href=\"https:\/\/www.vikatan.com\/government-and-politics\/healthy\/youths-are-most-affected-by-corona-second-wave-in-puducherry-said-by-governor-tamizhisai\">புதுச்சேரி: `கொரோனா 2-வது அலை இளைஞர்களை அதிகமாகத் தாக்குகிறது!’ - துணைநிலை ஆளுநர் தமிழிசை<\/a><\/p><p>மே 5-ம் தேதியான நேற்று கருவடிக்குப்பம் இடுகாட்டில் மட்டும் 28 சடலங்கள் எரிக்கப்பட்டன. அதில் 23 சடலங்கள் கொரோனாவால் பாதிக்கப்பட்டு உயிரிழந்தவர்கள். நாளுக்கு நாள் அதிகரித்துவரும் கொரோனா உயிரிழப்புகளால் பீதியில் உறைந்திருக்கின்றனர் புதுச்சேரி மக்கள்.<\/p>","link":"https:\/\/www.vikatan.com\/government-and-politics\/healthy\/due-to-corona-corpses-are-burning-incessantly-in-puducherry-cemeteries","image":["https:\/\/gumlet.assettype.com\/vikatan\/2021-05\/5864bf69-803a-4d0b-8680-f65dc9206222\/IMG_20210505_WA0017.jpg"],"pubdate":"Wed, 05 May 2021 06:06:47 +0000"},{"title":"உயிர் பயத்தோடு இருக்கும் மக்களைக் காப்பாத்துங்க.. தனியார் மருத்துவமனைகளுக்கு மு.க.ஸ்டாலின் போட்ட உத்தரவு..!","text":"தனியார் மருத்துவமனைகள் ஏழைகளுக்கு கருணைக்காட்டி அவர்கள் உயிரைச் செலவில்லாமல் &nbsp;மீட்டுத்தர வேண்டும் என முதல்வராக பதவியேற்க உள்ள மு.க.ஸ்டாலின் வேண்டுகோள் விடுத்துள்ளார்.  இதுதொடர்பாக திமுக தலைவர் மு.க.ஸ்டாலின் வெளியிட்டுள்ள அறிக்கையில்;- கொரோனா நோய்த் தொற்றின் இரண்டாவது அலை மிக மோசமானதாக இருக்கிறது. நோய்ப் பரவலைத் தடுப்பது, நோயால் பாதிக்கப்பட்டவர்களை முழுமையாக நலப்படுத்துவது ஆகிய இரண்டு நோக்கங்களைக் கொண்டு தமிழக அரசு செயல்பட்டு வருகிறது. நோய்ப் பரவலைத் தடுப்பதற்கு புதிய கட்டுப்பாடுகள் பிறப்பிக்கப்பட்டு உள்ளன. நாளை முதல் அவை செயல்பாட்டுக்கு வருகிறது. வைரஸ் தாக்கியவர்களைக் காக்கும் பணியில் மருத்துவர்கள் தங்களை ஒப்படைத்துக் கொண்டுள்ளார்கள்.    ‘மருத்துவ அவசர நிலை’ என்று சொல்லக் கூடிய அளவுக்கு இந்நோயின் தீவிரம் இருப்பதால் அவசரமாக ‘கட்டளை மையம்’ (WAR ROOM) ஒன்றை உடனடியாகத் திறக்க வேண்டும் என்று தலைமைச் செயலாளரிடம் கூறியுள்ளேன். ஆக்சிஜன் தேவை, அதன் இருப்பு, படுக்கைகளின் தேவை, தடுப்பூசி இருப்பு - தேவை ஆகியவற்றைத் தமிழகத்தின் அனைத்து மாவட்டங்களும் தெரிந்து - ஒருங்கிணைந்து செயல்பட இந்தக் கட்டளை மையம் உதவியாக இருக்கும். எந்த இடத்தில் இருப்பு உள்ளது - எந்த இடத்துக்கு அதிகமாகத் தேவை என்ற இரண்டு தகவல்களையும் ஒருங்கிணைக்கும் மையமாக இது இருக்கும்.&nbsp;    குறிப்பாக, ஆக்சிஜன் இருப்பு தகவல்கள் தான் இதில் முக்கியமானதாக இருக்கும். இந்தத் தகவல்கள் வெளிப்படைத் தன்மை கொண்டதாக அமைய வேண்டும் என்றும் அறிவுறுத்தியிருக்கிறேன். மாவட்ட அளவிலும் மாநில அளவிலுமான மையமாக இவை இருந்து செயல்படும். போர்க்காலத்தில் செயல்படுவதைப் போல நம்முடைய மருத்துவர்கள் செயல்பட்டு மக்கள் சேவையாற்றுவார்கள். நோயால் பாதிக்கப்பட்ட மக்களுக்கு உரிய, முறையான சிகிச்சையை அரசு மருத்துவமனைகள் அளித்து வருகின்றன. குறிப்பாக மருத்துவர்கள், செவிலியர்கள், தூய்மைப் பணியாளர்கள், முன்களப் பணியாளர்கள் ஆகியோரின் பங்களிப்பு மாபெரும் மக்கள் சேவையாக மாறிவிட்டது.  அரசு மருத்துவமனைகளைப் போலத் தனியார் மருத்துவமனைகளிலும் பெரும்பாலும் கொரோனா நோயாளிகள் அனுமதிக்கப்பட்டு சிகிச்சை பெற்று வருகிறார்கள். போர்க்காலங்களில் செயல்படுவதைப் போலத் தனியார் மருத்துவமனைகளும் மருத்துவர்களும் செவிலியர்களும் செயல்பட்டு வருகிறார்கள். கொரோனா பரவல் அதிகமாவதும், ஆக்சிஜன் தேவை கூடுதலாக ஆகிக் கொண்டு போவதுமான சூழலை எதிர்கொள்ள அரசு மருத்துவமனைகளோடு சேர்ந்து தனியார் மருத்துவமனைகளும் துரிதமாகச் செயல்பட்டாக வேண்டும். தனியார் மருத்துவமனைகளில் கொரோனா நோயாளிகளுக்கு 50 விழுக்காடு படுக்கைகளை ஒதுக்க வேண்டும் என்று அரசு சார்பில் உத்தரவு போடப்பட்டு இருந்தது. இதனை ஏற்றுத் தனியார் மருத்துவமனைகள் 50 விழுக்காடு படுக்கைகளை ஒதுக்கீடு செய்து வருகிறார்கள்.    இது மருத்துவ அவசர நிலைக்காலமாக மாறிவிட்டது. உயிர் பயத்தோடு இருக்கும் மக்களைக் காக்கும் பணியில் தனியார் மருத்துவமனைகள் தங்களை முழுமையாக ஒப்படைக்க வேண்டும் என்றும் வேண்டிக் கொள்கிறேன். எனவே, தனியார் மருத்துவமனைகள், 50 விழுக்காடு படுக்கைகளைத் தாண்டியும் கூடுதலாகவும் படுக்கைகளை ஒதுக்கீடு செய்ய வேண்டும் என்றும், அவற்றை உயிர்ப் பாதுகாப்புக்கு அவசியமற்ற அறுவை சிகிச்சைகளுக்கு ஒதுக்காமல், கொரோனா சிகிச்சைக்காக ஒதுக்க வேண்டும் என்றும் அன்போடு கேட்டுக் கொள்கிறேன். &nbsp;ஏனென்றால், தேவைகள் அதிகமாகி வருவதால், அதற்கு ஏற்ப தனியார் மருத்துவமனைகள் செயல்பட வேண்டும்.  தங்களிடம் உள்ள படுக்கைகளின் எண்ணிக்கை, அதில் ஆக்சிஜன் வசதி கொண்ட படுக்கைகள் எண்ணிக்கை ஆகியவற்றைத் தனியார் மருத்துவமனைகள் தங்கள் இணையதளத்தில் வெளியிட்டால் பொதுமக்களுக்கு மிகவும் பயனுள்ளதாக இருக்கும். அதேபோல், கட்டணத்திலும் முடிந்தளவு சலுகை காட்டுமாறும் கேட்டுக் கொள்கிறேன். ஏழை – எளிய மக்களுக்கு மிகுந்த கருணைக் காட்டி அவர்கள் உயிரைச் செலவில்லாமல் மீட்டுத் தர வேண்டும்.    இது கடினமான காலம்; ஆனால் கடக்க முடியாத காலம் அல்ல! நாம் அனைவரும் ஒன்றிணைந்து விழிப்புடன் செயல்பட்டால் நம் உயிரைக் காப்பாற்றி எதிர்காலத்தை மகிழ்ச்சியுடன் வடிவமைக்க முடியும். உங்கள் ஒவ்வொருவர் உயிரும் உன்னதமானது என்பதும், கவனக் குறைவால் அதனை வீசியெறிந்திடக் கூடாது என்பதுமே எங்களது முதன்மையான குறிக்கோளாகும் என மு.க.ஸ்டாலின் கூறியுள்ளார்.&nbsp;","link":"https:\/\/tamil.asianetnews.com\/politics\/mk-stalin-order-for-private-hospitals-qsmvjl","image":["https:\/\/static.asianetnews.com\/images\/01ezrxn3v0hzxwpq29a7jf8wgt\/stalin-jpg_760x400.jpg"],"pubdate":"Wed, 05 May 2021 05:48:57 +0530"},{"title":"இன்னும் தீவிரமடைகிறதா கொரோனா கட்டுப்பாடுகள்?... அதிகாரிகளுடன் இன்று மாலை மு.க.ஸ்டாலின் ஆலோசனை...!","text":"தமிழகம் முழுவதும் கொரோனா 2வது அலையின் தீவிரம் அதிகரித்து வருகிறது. ஏற்கனவே தமிழகத்தில் கொரோனாவை கட்டுப்படுத்துவதற்காக &nbsp;இரவு 10 மணி முதல் அதிகாலை 4 மணி வரையில் முழு ஊரடங்கு பிறப்பிக்கப்பட்டுள்ளது. மேலும் ஞாயிற்றுக்கிழமைகளில் முழு ஊரடங்கு அமல்படுத்தப்பட்டுள்ளது.&nbsp;    திமுக தலைவர் ஸ்டாலின் தலைமையிலான புதிய அரசு பொறுப்பேற்க உள்ள நிலையில், நேற்று முன் தினம் புதிய கட்டுப்பாடுகள் அறிவிக்கப்பட்டன. அதன் படி அரசு மற்றும் தனியார் அலுவலகங்களில் 50 சதவீத பணியாளர்களுக்கு மட்டுமே அனுமதி. மளிகைகடைகள், தேநீர் கடைகள் 12 மணி வரை மட்டுமே திறக்கலாம். உணவகங்களில் பார்சல் மட்டுமே வழங்கப்படும் உள்ளிட்ட கட்டுப்பாடுகள் விதிக்கப்பட்டன.&nbsp;    அதுமட்டுமின்றி இன்று அரசு அலுவலகங்களில் 50 சதவீத பணியாளர்களுக்கு மட்டுமே அனுமதி, மாற்றுத்திறனாளி பணியாளர்கள் வீட்டிலிருந்தே வேலை செய்யலாம், அரசு பேருந்துகளில் 50 சதவீத பயணிகளுக்கு மட்டுமே அனுமதி ஆகிய கட்டுப்பாடுகளும் அமல்படுத்தப்பட்டுள்ளன. மேலும் புறநகர் ரயில்களில் பொதுமக்களுக்கு அனுமதி இல்லை என்றும் உத்தரவு பிறப்பிக்கப்பட்டுள்ளது.&nbsp;   திமுக சட்டமன்ற குழு தலைவராக தேர்வு செய்யப்பட்ட மு.க.ஸ்டாலின் இன்று ஆளுநரைச் சந்தித்து ஆட்சி அமைக்க உரிமை கோரினார். இதையடுத்து நாளை மறுநாள் காலை 9 மணிக்கு ஆளுநர் மாளிகையில் பதவியேற்பு விழா நடைபெற உள்ளது. இந்நிலையில் இன்று மாலை 5.30 மணிக்கு சென்னை ஆழ்வார்பேட்டையில் உள்ள ஸ்டாலின் இல்லத்தில் அரசு அதிகாரிகளுடன் ஆலோசனை நடத்த உள்ளார். பதவியேற்பு விழா ஏற்பாடுகள் குறித்தும், கொரோனா தடுப்பு நடவடிக்கைகள் குறித்தும் ஆலோசனை நடைபெற உள்ளதாக தகவல்கள் வெளியாகியுள்ளன. கொரோனா கட்டுப்பாடுகளை மேலும் கடுமையாக்குவதும் குறித்து கூட்டத்தில் ஆலோசிக்கப்பட உள்ளதாக தெரிகிறது. இந்த கூட்டத்தில் தலைமைச் செயலாளர் உள்ளிட்ட அதிகாரிகள் பங்கேற்க உள்ளனர்.&nbsp; &nbsp;","link":"https:\/\/tamil.asianetnews.com\/politics\/dmk-leader-mk-stalin-meeting-with-officials-at-today-evening-qsmspm","image":["https:\/\/static.asianetnews.com\/images\/01f0n707j7h954ch4hpar0863s\/dmk-jpg_760x400.jpg"],"pubdate":"Wed, 05 May 2021 04:47:48 +0530"},{"title":"கடைகள் 3 மணிவரை திறந்திருக்க அனுமதிக்க வேண்டும்.. மு.க ஸ்டாலினுக்கு விக்கிரமராஜா கோரிக்கை.","text":"கடைகள் செயல்பட பிற்பகல் 3 மணி வரை அனுமதி வழங்க வேண்டும் என வணிகர் சங்க பேரமைப்புத்தலைவர் விக்கிரமராஜா கோரிக்கை வைத்தார். வணிகர் சங்கத்தின் 38வது மாநில மாநாடு மற்றும் நலத்திட்ட உதவிகள் வழங்கும் விழா வணிகர் சங்க பேரமைப்பு தலைவர் விக்கிரமராஜா தலைமையில், &nbsp;சென்னை கே.கே.நகரில் உள்ள தலைமை அலுவலகத்தில் நடைப்பெற்றது. பின்னர் செய்தியாளர்களை சந்தித்த அவர், தமிழ்நாடு வணிகர் சங்க பேரமைப்பு சார்பாக, சவரத்தொழிலாளர்கள், பூ வியாபாரிகள் உள்ளிட்டோருக்கு 25 கிலோ அரிசி வழங்கியதாக கூறினார்.&nbsp;    மேலும், தமிழகத்தின் புதிய முதலமைச்சராக பொறுப்பேற்க உள்ள மு.க.ஸ்டாலின் அவர்களுக்கு தனது நல்வாழ்த்துக்கள் தெரிவித்து கொள்வதாக கூறிய அவர், ஊரடங்கு, கடைகள் அடைப்பு ஆகியவற்றை அதிகாரிகள் முன்னெடுத்துள்ளதாகவும், முதல்வராக பதவியேற்ற உடன் வணிகர்களை அழைத்து பேச வேண்டும் என்றும் கோரிக்கை வைத்தார். தொடர்ந்து பேசிய அவர், 3மணி வரை கடைகள் செயல்பட அனுமதி அளிக்க வேண்டும் என்றார்.    குறுகிய நேரம் இருந்தால் கூட்டம் அதிகரிக்கும் எனவும், மக்களுக்கு தேவையான உணவுப்பொருள் வழங்குவது தொடர்பாக வணிகர்களை அழைத்து பேச்சுவார்த்தை நடத்த வேண்டும் என்றும் கேட்டுக்கொண்டார். வணிகர் சங்கம் அரசிற்கு முழு ஒத்துழைப்பு வழங்கும் என கூறிய அவர், நாளை ஸ்டாலினை சந்திக்க நேரம் கேட்க உள்ளதாகவும், அதுமட்டுமின்றி வியாபாரிகளையும் முன்களப்பணியாளர்களாக அறிவிக்கப்பட்டு தடுப்பூசி செலுத்துவதை விரிவுப்படுத்த வேண்டும் என்றும் கோரிக்கை முன் வைத்தார். &nbsp;","link":"https:\/\/tamil.asianetnews.com\/politics\/shops-should-be-allowed-to-remain-open-till-3-pm-vikramarajah-s-request-to-mk-stalin--qsmsdk","image":["http:\/\/static.asianetnews.com\/images\/01d96tenj6m4x6cj47jx7z12hn\/Vikramaraja-Press-Meet_760x400.jpg"],"pubdate":"Wed, 05 May 2021 04:40:32 +0530"},{"title":"கொரோனா தாக்கத்தின் தற்போதைய நிலை என்ன? - தமிழக அரசுக்கு உயர் நீதிமன்றம் பிறப்பித்த அதிரடி உத்தரவு...!","text":"கொரோனா தாக்கத்தின் தற்போதைய நிலை, ஆக்சிஜன் இருப்பு, ரெம்டெசிவிர் மருந்து கள்ள சந்தையில் விற்பதை தடுக்க எடுத்த நடவடிக்கைகள் என்ன? என சுகாதாரத் துறை செயலாளரிடம் விளக்கம் கேட்டு தெரிவிக்க தமிழக அரசுத் தரப்பு வழக்கறிஞருக்கு சென்னை உயர் நீதிமன்றம் உத்தரவிட்டுள்ளது.  கொரோனா தாக்கம் தீவிரம் அடைந்ததை அடுத்து ரெம்டெசிவிர் மருந்து பற்றாக்குறை, ஆக்சிஜன் வெளிமாநிலங்களுக்கு அனுப்புவது, தடுப்பூசி பற்றாக்குறை உள்ளிட்ட விவகாரங்கள் தொடர்பாக பத்திரிகைச் செய்தியின் அடிப்படையில் தாமாகவே முன்வந்து சென்னை உயர்நீதிமன்றம் வழக்கை விசாரணைக்கு எடுத்துக் கொண்டது.இந்த வழக்கு தலைமை நீதிபதி சஞ்சிவ் பானர்ஜி மற்றும் நீதிபதி செந்தில்குமார் ராமமூர்த்தி &nbsp;அமர்வில் இன்று மீண்டும் விசாரணைக்கு வந்தது.    அப்போது, தமிழகத்தில் ஆட்சி மாற்றம் ஏற்பட்டு இருந்தாலும், அதிகாரிகள் இருப்பதனால் என்ன நடவடிக்கை எடுக்கப் பட்டிருக்கிறது என்பதை அவர்கள் தெரிவிக்க வேண்டும் என கூறிய தலைமை நீதிபதி, இது தொடர்பாக சுகாதாரத்துறை செயலாளர் விபரங்களை பெற்று தெரிவிக்கும்படி தமிழக அரசு தரப்பில் ஆஜரான வழக்கறிஞருக்கு தலைமை நீதிபதி உத்தரவிட்டார்.   மேலும் ஸ்டெர்லைட் ஆலையில் ஆக்ஸிஜன் உற்பத்தி எப்போது துவங்கப்படும் என தலைமை நீதிபதி மத்திய அரசுக்கு கேள்வி எழுப்பினார்.இதற்கு பதிலளித்த மத்திய அரசு தரப்பில் ஆஜராகியிருந்த கூடுதல் சொலிசிட்டர் ஜெனரல், தமிழகத்திற்கு ஏப்ரல் 21-ஆம் தேதி முதல் மே 9-ஆம் தேதி வரையிலான காலகட்டத்திற்கு ஒரு லட்சத்து 35 ஆயிரத்து 500 ரெம்டெசிவிர் &nbsp;மருந்துகள் ஒதுக்கீடு செய்யப் பட்டுள்ளதாக குறிப்பிட்டார்.&nbsp;    ஸ்டெர்லைட் ஆலையில் ஆக்சிஜனை உற்பத்தி குறித்து விளக்கம் அளிப்பதாக அவர் தெரிவித்தார்.தற்போதைய நிலையில் நாளை மறுநாள் புதிய அரசு பதவியேற்று, புதிய அரசு தரப்பு வழக்கறிஞரை நியமிக்க இரண்டு நாட்கள் அவகாசம் எடுத்துக் &nbsp;கொள்ளும் என தெரிவித்த தலைமை நீதிபதி, தற்போது வரை எடுத்து இருக்கக்கூடிய சமீபத்திய நடவடிக்கைகள் குறித்த விவரங்களை சுகாதாரத்துறை செயலாளர் இடம் பெற்று தெரிவிக்கும்படி அரசு தரப்பு வழக்கறிஞருக்கு உத்தரவிட்டு விசாரணையை நாளை தள்ளி வைத்திருக்கிறார்.  மேலும், தேர்தல் வெற்றிக் கொண்டாட்டங்களை சிறிது காலம் தள்ளி வைக்க வேண்டும் என்று திமுக தரப்புக்கு தலைமை நீதிபதி வேண்டுகோள் விடுத்துள்ளார்.முன்னதாக, பட்டாசுகள் வெடிக்க கூடாது என்று நீதிமன்றம் உத்தரவிட்ட நிலையில், தொலைக்காட்சி பத்திரிக்கைகளில் திமுகவினரின் கொண்டாட்டங்கள் குறித்த செய்திகள் வெளியானதை தலைமை நீதிபதி சுட்டிக்காட்டினார்.    அதற்கு பதிலளித்த மூத்த வழக்கறிஞர் வில்சன், உடனடியாக காவல்துறையினர் வரவழைக்கப்பட்டு இந்த கொண்டாட்டங்கள் உடனடியாக நிறுத்தப்பட்டு விட்டதாகவும், கொண்டாட்டங்கள் கூடாது என்று கட்சித் தலைவரே அறிக்கை வெளியிட்டதாகவும் அவர் தெரிவித்தார்.இது தவிர கொரோனாவை கட்டுப்படுத்த முழு ஊரடங்கு அமல்படுத்த கோரியும், தமிழகம் முழுவதும் சித்தா மற்றும் ஆயுர்வேதா கிளினிக்குகள் அமைக்கக் கோரியும், மருத்துவமனையில் அனுமதிக்கப்பட்டுள்ள நோயாளிகளைக் கவனிக்க உறவினர்களை அனுமதிக்கக்கூடாது என கோரியும் தாக்கல் செய்யப்பட்ட வழக்குகளை, இந்த வழக்குடன் சேர்த்து &nbsp;பட்டியலிட உத்தரவிட்ட நீதிபதிகள், விசாரணையை நாளை தள்ளி வைத்துள்ளனர்.","link":"https:\/\/tamil.asianetnews.com\/politics\/what-is-current-corona-situation-chennai-high-court-question-to-tamilnadu-government-qsms5b","image":["http:\/\/static.asianetnews.com\/images\/dc3828aa-4ea1-5933-a473-7d1f31075669\/image_760x400.jpg"],"pubdate":"Wed, 05 May 2021 04:35:35 +0530"},{"title":"#BREAKING நாளை முதல் மின்சார ரயில்களில் பொதுமக்களுக்கு அனுமதி இல்லை... தெற்கு ரயில்வே அறிவிப்பு...!","text":"தமிழகம் முழுவதும் கொரோனா 2வது அலையின் தீவிரம் அதிகரித்து வருகிறது. ஏற்கனவே தமிழகத்தில் கொரோனாவை கட்டுப்படுத்துவதற்காக &nbsp;இரவு 10 மணி முதல் அதிகாலை 4 மணி வரையில் முழு ஊரடங்கு பிறப்பிக்கப்பட்டுள்ளது. மேலும் ஞாயிற்றுக்கிழமைகளில் முழு ஊரடங்கு அமல்படுத்தப்பட்டுள்ளது.&nbsp;    திமுக தலைவர் ஸ்டாலின் தலைமையிலான புதிய அரசு பொறுப்பேற்க உள்ள நிலையில், தன்னுடைய வீட்டில் அரசு அதிகாரிகளுடன் ஆலோசனை நடத்திய ஸ்டாலின் நேற்று முன்தினம் பல்வேறு கட்டுப்பாடுகளை விதித்திருந்தார். அதன் படி அரசு மற்றும் தனியார் அலுவலகங்களில் 50 சதவீத பணியாளர்களுக்கு மட்டுமே அனுமதி. மளிகைகடைகள், தேநீர் கடைகள் 12 மணி வரை மட்டுமே திறக்கலாம். உணவகங்களில் பார்சல் மட்டுமே வழங்கப்படும் உள்ளிட்ட கட்டுப்பாடுகள் விதிக்கப்பட்டன.&nbsp;    இந்த கட்டுப்பாடுகள் அனைத்தும் நாளை முதல் அமலுக்கு வர உள்ள நிலையில், தெற்கு ரயில்வே சார்பில் மற்றொரு அறிவிப்பு வெளியிடப்பட்டுள்ளது. நாளை முதல் மே 20ம் தேதி வரை சென்னை புறநகர் ரயில்களில் பொதுமக்கள் பயணிக்க அனுமதி இல்லை என்றும், &nbsp;மத்திய, மாநில அரசு ஊழியர்கள், முன்களப் பணியாளர்கள், மாநகராட்சி ஊழியர்கள், வழக்கறிஞர்கள், நீதிமன்றம் மற்றும் ஊடகத்துறையினருக்கு மட்டுமே அனுமதி வழங்கப்படும் என்றும் தெரிவிக்கப்பட்டுள்ளது.","link":"https:\/\/tamil.asianetnews.com\/tamilnadu-chennai\/southern-railway-imposes-new-travel-restrictions-qsmrsf","image":["https:\/\/static.asianetnews.com\/images\/01f4y2rd471b3c6wjwdats1gnw\/download-jpg_760x400.jpg"],"pubdate":"Wed, 05 May 2021 04:27:51 +0530"},{"title":"#BREAKING நாளை முதல் அரசு ஊழியர்களுக்கு பிறப்பிக்கப்பட்ட அதிரடி உத்தரவு... வெளியானது அரசாணை...!","text":"​தமிழகத்தைப் பொறுத்தவரை தீயாய் பரவி கொரோனா 2வது அலையை சமாளிப்பதற்காக மே 1ம் தேதி முதல் மறு உத்தரவு வரும் வரை இரவு 10 மணி முதல் அதிகாலை 4 மணி வரையில் முழு ஊரடங்கு பிறப்பிக்கப்பட்டுள்ளது. மேலும் ஞாயிற்றுக்கிழமைகளில் முழு ஊரடங்கு அமல்படுத்தப்பட்டுள்ளது.&nbsp;இருப்பினும் கொரோனா தொற்று நாளுக்கு நாள் அதிகரித்து வருவதால் &nbsp;தமிழக அரசு வரும் நாளை 6-ம் தேதி காலை 4 மணி முதல் மேலும் சில கட்டுப்பாடுகள் அமலுக்கு வர உள்ளதாக அறிவித்துள்ளது.    மளிகை கடைகள், பலசரக்கு கடைகள் ஆகியன 12 மணி வரை மட்டுமே இயக்கலாம். அனைத்து உணவகங்களிலும் பார்சல் சேவைகள் மட்டும் அனுமதிக்கப்படும். தேநீர் கடைகள் 12 மணிவரை செயல்படலாம். உணவகங்கள், தேநீர் கடைகளில் உட்கார்ந்து உண்பதற்கு அனுமதி இல்லை. விடுதிகளில் தங்கியிருப்பவர்களுக்கு அவர்கள் தங்கியுள்ள அறைகளிலேயே உணவு வழங்க வேண்டும் என பல்வேறு கட்டுப்பாடுகள் விதிக்கப்பட்டுள்ளன.&nbsp;    ​இந்நிலையில் அரசு ஊழியர்களுக்கு விதிக்கப்பட்டுள்ள கட்டுப்பாடுகள் குறித்து தமிழக அரசு அரசாணை பிறப்பித்துள்ளது. அதன் படி நாளை முதல் மே 20ம் தேதி வரை 50 சதவீத அரசு ஊழியர்கள் மட்டுமே பணிக்கு வர வேண்டும் என்றும், மற்ற அரசு ஊழியர்கள் சுழற்சி முறையில் அல்லது வீட்டிலிருந்தே பணியாற்றலாம் என்றும் குறிப்பிடப்பட்டுள்ளது.&nbsp;    அதில் குரூப் ஏ பிரிவில் உள்ள அரசு அதிகாரிகள் மட்டும் அனைத்து நாட்களும் பணிக்கு வர வேண்டும் என்றும், மாற்றுத்திறனாளி ஊழியர்கள் அனைவரும் வீட்டிலிருந்தே பணி செய்யவும் அனுமதிக்கப்பட்டுள்ளது. மேலும் வீட்டில் இருந்து பணியாற்றும் ஊழியர்கள் தேவையின் அடிப்படையில் பணிக்கு வர உத்தரவு பிறப்பிக்கப்பட்டதால் உடனடியாக பணிக்கு வர வேண்டும் என்றும், அனுமதியின்றி வெளி மாவட்டத்திற்கு செல்லக்கூடாது எனவும் உத்தரவிடப்பட்டுள்ளது.&nbsp;","link":"https:\/\/tamil.asianetnews.com\/politics\/tn-government-clears-50-percentage-of-government-staff-need-to-attend-office-qsmqy3","image":["http:\/\/static.asianetnews.com\/images\/01cvvr04wvw4hgyhj12pgxn2s8\/Government-employees_760x400.jpg"],"pubdate":"Wed, 05 May 2021 04:09:39 +0530"},{"title":"3 தொகுதிகளில் திமுகவை நேரடியாக தோற்கடித்துள்ளோம்.. கெத்து விடாமல் மார்தட்டும் எல்.முருகன்..","text":"\"3 தொகுதிகளில் திமுகவை நேரடியாக தோற்கடித்துள்ளோம் எனவும், பெரியார் மண்ணிலேயே பாஜக வெற்றி பெற்று விட்டது எனவும், பொதுச் சொத்தான அம்மா உணவகத்தை தாக்கியோர் மீது உரிய பிரிவுகளின் கீழ் வழக்கு பதிய வேண்டும் எனவும் திரிணமுல் காங்கிரஸ் கட்சியினரை கண்டித்து நடைபெற்ற ஆர்ப்பாட்டத்தில் எல்.முருகன் வலியுறுத்திறார். மேற்கு வங்க மாநிலத்தில் திரிணாமுல் காங்கிரஸ் கட்சியின் தேர்தல் வெற்றிக்குப் பிறகு பாஜகவினரின் மீதான தாக்குதல் சம்பவங்கள் அதிகரித்துள்ளதாக குற்றம் சாட்டி சென்னை வள்ளுவர் கோட்டத்தில் தமிழக பாஜக சர்பில் எல். முருகன் தலைமையில் ஆர்ப்பாட்டம் நடைபெற்றது.&nbsp;    50 க்கும் மேற்பட்ட பாஜக தொண்டர்கள் இதில் கலந்து கொண்டு, மேற்கு வங்கத்தில் கலவரத்தில் ஈடுபடுவோரை கைது செய்ய வலியுறுத்தியும், மம்தா பானர்ஜிக்கு எதிராகவும் கண்டன முழக்கங்களை எழுப்பினர். பின்னர் செய்தியாளர்களை சந்தித்த எல் .முருகன் \" திரிணாமூல் காங். தாக்குதலால் மேற்கு வங்கத்தில் 9 பாஜகவினர் &nbsp;உயிரிழந்துள்ளனர், பெண்கள் மீது வன்புணர்வு சம்பவங்கள் நடந்துள்ளன.&nbsp;மேற்கு வங்கத்தில் 3 லிருந்து 77 ஆக பாஜக சட்டமன்ற உறுப்பினர் எண்ணிக்கை இந்த தேர்தலில் &nbsp;உயர்ந்துள்ளது. தென் மாநிலங்களில் கர்நாடகாவை தொடர்ந்து, புதுவையில் பாஜக ஆட்சி அமைத்து விட்டது. பெரியார் ஈவெரா பிறந்த ஊரிலேயே பாஜக வென்றிருக்கிறது. 4 சட்டமன்ற உறுப்பினர்களை வென்று தமிழகத்தில் தாமரை மலராது என்று சொன்ன பலருக்கும் பதிலடி கொடுத்துள்ளோம்.&nbsp;    அம்மா உணவகம் என்பது பொதுச்சொத்து, அதைத் தாக்கிய திமுகவினரின் மீது முறையான பிரிவுகளின் கீழ் வழக்கு பதியவில்லை. ஆளுநர் பன்வாரிலால் புரோகித் தமிழகத்தை சிறப்பாக வழிநடத்தி வருகிறார். ஆளுநர் மாற்றப்படக் கூடும் என்ற சமூக வலைதள தகவல்கள் தவறானவை.&nbsp;ஆளுங்கட்சி என்றால் ஒருமாதிரி , எதிர்கட்சி என்றால் ஒருமாதிரி என்று திமுக நடந்து கொள்ளும், அதனால்தான் தற்போது ஊரடங்கு உத்தரவில் கடைகளை விரைவாக அடைக்க வேண்டும் என கூறியுள்ளனர். பாஜக &nbsp;3 தொகுதிகளில் &nbsp;திமுகவை நேரடியாக தோற்கடித்துள்ளோம். ஸ்டலின் பதவி ஏற்பு விழாவுக்கு அழைப்பு வந்தால் தேசியத் தலைமையிடம் ஆலோசித்து அதில் கலந்து கொள்வது குறித்து தமிழக பாஜகவினர் முடிவெடிப்போம் என்று கூறினார்.&nbsp;","link":"https:\/\/tamil.asianetnews.com\/politics\/we-have-directly-defeated-dmk-in-3-constituencies-bjp-l-murugan-proved--qsmq2y","image":["https:\/\/static.asianetnews.com\/images\/01f0jsjwx54mk729bthh2xtk9v\/lmurugan3453-1603703670-jpg_760x400.jpg"],"pubdate":"Wed, 05 May 2021 03:50:58 +0530"},{"title":"#BREAKING ஸ்டெர்லைட் ஆலையை எப்போது திறப்பீர்கள்?... மத்திய அரசுக்கு உயர் நீதிமன்றம் எழுப்பிய அதிரடி கேள்வி!","text":"கொரோனா பரவல் அதிகரித்து வரும் நிலையில், ஆக்சிஜன் வேறு மாநிலத்துக்கு திருப்பி அனுப்புவது, ரெம்டெசிவிர் மருந்து, தடுப்பூசி &nbsp;பற்றாக்குறை தொடர்பான பத்திரிகை செய்தியின் அடிப்படையில் சென்னை உயர் நீதிமன்றம் தாமாக முன் வந்து வழக்கை விசாரணைக்கு எடுத்துக் கொண்டது. இந்த வழக்கு இன்று விசாரணைக்கு வந்த போது, தமிழகத்துக்கு ஒரு லட்சத்து 35 ஆயிரம் ரெம்டெசிவிர் மருந்துகள் வழங்கப்பட்டுள்ளதாகவும், புதுச்சேரிக்கு 5 ஆயிரத்து 100 மருந்துகள் வழங்கப்பட்டுள்ளதாகவும் மத்திய அரசு சார்பில் தெரிவிக்கப்பட்டது.&nbsp;    ஒவ்வொரு மாநிலத்தின் பாதிப்பை பொறுத்தே ரெம்டெசிவர் மருந்துகள் ஒதுக்கீடு செய்யப்படுவதாகவும், மாநிலங்களுக்கிடையே எவ்வித பாரபட்சமும் பார்க்கவில்லை என்றும் மத்திய அரசு தெரிவித்தது. கடந்த 30ம் தேதி இந்த வழக்கை விசாரணைக்கு எடுத்த பிறகு கொரோனா தொற்று அதிகரித்துள்ளது. எனவே அதன் பின்னர் எடுக்கப்பட்டுள்ள நடவடிக்கைகள் குறித்தும், படுக்கைகள், கொரோனா மருந்துகள் ஆகியவற்றின் &nbsp;கையிருப்பு குறித்தும் சுகாதாரத்துறை விளக்கம் கேட்டு தெரிவிக்கவும் தமிழகம், புதுச்சேரி அரசுகளுக்கு உயர் நீதிமன்றம் உத்தரவிட்டுள்ளது.&nbsp;     புதுச்சேரியைப் பொறுத்தவரை இப்போதைக்கு எவ்வித பற்றாக்குறையும் இல்லை என தெரிவிக்கப்பட்டது. ரெம்டெசிவிர் மருந்துகள் கள்ளச்சந்தையில் விற்பனை செய்யப்படுவதை தடுக்க என்ன மாதிரியான நடவடிக்கைகள் மேற்கொள்ளப்பட்டுள்ளன என்பது குறித்தும் பதிலளிக்க நீதிபதிகள் உத்தரவிட்டுள்ளனர். அதேபோல் தமிழகத்தில் ஸ்டெர்லைட் ஆலையை ஆக்ஸிஜன் உற்பத்திக்காக திறக்க உச்ச நீதிமன்றம் அனுமதி அளித்துள்ளது, எனவே ஆலையை எப்போது திறப்பீர்கள் என மத்திய அரசுக்கு கேள்வி எழுப்பினர். அதற்கு மத்திய அரசிடம் உரிய விளக்கம் பெற்று தருவதாக வழக்கறிஞர் தெரிவித்ததை அடுத்து, வழக்கானது நாளை மதியம் வரை ஒத்திவைக்கப்பட்டுள்ளது.&nbsp; &nbsp;","link":"https:\/\/tamil.asianetnews.com\/tamilnadu-chennai\/when-sterile-start-oxygen-production-chennai-high-court-ask-central-government-qsmpwf","image":["http:\/\/static.asianetnews.com\/images\/01cxcnkwn6jqw9he4a22fydsj9\/Sterlite_760x400.jpg"],"pubdate":"Wed, 05 May 2021 03:47:04 +0530"},{"title":"மராத்தா சமூகத்தினருக்கான இட ஒதுக்கீடு ரத்து.. சமூகநீதிக்கு மிகப்பெரிய அச்சுறுத்தல்.. அலறும் திருமாவளவன்.","text":"மராத்தா சமூகத்தினருக்கான இட ஒதுக்கீடு உச்ச நீதி மன்ற தீர்ப்பால் ரத்து செய்யப்பட்டுள்ளது இது&nbsp;ஓபிசி சமூகப் பிரிவனருக்கும், மாநில உரிமைகளுக்கும் எதிரான இத்தீர்ப்பை எதிர்த்து தமிழக அரசு மேல்முறையீடு செய்ய வேண்டும் என விடுதலைச் சிறுத்தைகள் கட்சி தலைவர் தொல்.திருமாவளவன் அறிக்கை வெளியிட்டுள்ளார். இதன் விவரம்:&nbsp;மகராஷ்டிரா மாநில அரசால் மராத்தா வகுப்பினருக்கு வழங்கப்பட்ட 16% இட ஒதுக்கீட்டை எதிர்த்து தொடுக்கப்பட்ட வழக்கை விசாரித்த உச்ச நீதிமன்றத்தின் 5 நீதிபதிகள் கொண்ட அமர்வு இன்று தீர்ப்பு வழங்கியுள்ளது. இந்த தீர்ப்பு மராத்தா சமூகத்தினருக்கான இட ஒதுக்கீட்டை ரத்து செய்திருப்பது மட்டுமின்றி, சமூகநீதிக்கு எதிராகவும் இந்திய அளவில் பிற்படுத்தப்பட்டோர் இட ஒதுக்கீட்டில் பாதிப்பை ஏற்படுத்துவதாகவும், மாநில உரிமைகளைப் பறிப்பதாகவும் அமைந்துள்ளது.&nbsp;    எனவே, ஓபிசி பிரிவினருக்கு எதிரான &nbsp;இத்தீர்ப்பை எதிர்த்து உடனடியாக தமிழக அரசு உச்ச நீதிமன்றத்தில் மேல்முறையீடு செய்ய வேண்டும் என விடுதலைச் சிறுத்தைகள் கட்சியின் சார்பில் வலியுறுத்துகிறோம். மராத்தா வகுப்பினருக்கு இட ஒதுக்கீடு கொடுப்பதற்குரிய தேவைகள் எதுவும் நிரூபிக்கப்படவில்லை எனக் கூறி, அந்த இட ஒதுக்கீட்டை அரசியலமைப்புச் சட்டத்துக்கு முரணானது என உச்சநீதிமன்றம் ரத்து செய்துள்ளது. மராத்தா சமூகத்தினருக்கான இட ஒதுக்கீடு தொடர்பாக மட்டுமின்றி, &nbsp;மண்டல் வழக்கில் விதிக்கப்பட்ட 50 சதவீத உச்சவரம்பையும் மறு ஆய்வு செய்ய வேண்டுமா என்பது பற்றியும், அரசியலமைப்புச் சட்டத்தின் 102- ஆவது திருத்தத்துக்குப் பிறகு பிற்படுத்தப்பட்டோர் பட்டியலைத் தீர்மானிக்க மாநில அரசுகளுக்கு அதிகாரம் இருக்கிறதா என்பதைப் பற்றியும் இந்த வழக்கில் உச்ச நீதிமன்றம் ஆராய்ந்தது.    அத்துடன்,பிற்படுத்தப்பட்டோர் பட்டியலைத் (SEBC)தீர்மானிக்கும் அதிகாரம் மாநில அரசுகளுக்கு இருக்கிறதா என்பதைப் பற்றியும் ஆராய்ந்த நீதிமன்றம், அரசியலமைப்புச் சட்டத்தின் 102 ஆவது சட்டத் திருத்தம் மேற்கொள்ளப்பட்டதற்குப் பிறகு மத்திய அரசுக்கு மட்டுமே சமூகம் மற்றும் பொருளாதாரத்தில் பின்தங்கிய வகுப்பினரின் பட்டியலைத் தீர்மானிக்கும் அதிகாரம் இருக்கிறது என்றும், &nbsp;அதனைக் குடியரசுத்தலைவர் மட்டுமே செய்ய முடியும் என்றும், அதைச் செய்வதற்கு மத்திய அரசால் நியமிக்கப்பட்ட ஆணையம் பரிந்துரை செய்ய வேண்டும் என்றும் தீர்ப்பளித்துள்ளது. அதாவது, மாநில அரசுகள் இந்தப் பட்டியலுக்கு சில ஆலோசனைகளை, பரிந்துரைகளை மட்டுமே வழங்க முடியும். அவர்களாகவே அந்தப் பட்டியலைத் தீர்மானிக்க முடியாது என்று நீதிமன்றம் கூறியுள்ளது. அதேவேளையில் இட ஒதுக்கீட்டின் அளவு, தன்மை ஆகியவற்றைத் தீர்மானிக்கும் அதிகாரம் மாநிலங்களிடம் தொடரும் என்று ஏற்றுக்கொண்டுள்ளது. &nbsp;    இந்திரா சகானி வழக்கில் நிர்ணயிக்கப்பட்ட 50 சதவீத உச்சவரம்பை மறு ஆய்வு செய்ய வேண்டிய தேவை இல்லையென்றும் அதை 11 நீதிபதிகள் கொண்ட அமர்வுக்கு அனுப்ப வேண்டிய அவசியமில்லலையென்றும் தீர்ப்பளித்துள்ளது. அதாவது,&nbsp; 50 சதவீத உச்சவரம்பு நீடிக்குமென்பதை உறுதிப்படுத்தியுள்ளது. பிற்படுத்தப்பட்டோர் பட்டியலைத் தீர்மானிக்கும் அதிகாரம் மாநில அரசுகளுக்கு உள்ளது என்று மத்திய அரசின் வழக்கறிஞர் வாதாடிய போதும் அதை நீதிமன்றம் ஏற்றுக் கொள்ளவில்லை. இது பிற்படுத்தப்பட்டோருக்கு இட ஒதுக்கீடு அளிக்கும் மாநில அரசுகளின் அதிகாரத்தை முற்றாக ஒழித்துக்கட்டி விட்டது.&nbsp;    ஏற்கனவே அவ்வாறு வழங்கப்பட்ட இட ஒதுக்கீடுகள் கூட இப்பொழுது கேள்விக்குள்ளாகி இருக்கின்றன. அதாவது, பிற்படுத்தப்பட்டோர், மிகவும் பிற்படுத்தப்பட்டோர் பட்டியல்களை உருவாக்கும் அதிகாரம் மாநில அரசுகளுக்கு இல்லையென ஆக்கியுள்ளது இத்தீர்ப்பு. இந்தத் தீர்ப்பின் காரணமாக சமூகநீதிக்கும், மாநில உரிமைக்கும் மிகப்பெரிய அச்சுறுத்தல் ஏற்பட்டுள்ளது. புதிதாகப் பொறுப்பேற்கும் திமுக அரசு இந்தத் தீர்ப்பை எதிர்த்து அதிக எண்ணிக்கை கொண்ட நீதிபதிகளின் அமர்வுக்கு மேல்முறையீடு செய்ய வேண்டும் என்று வலியுறுத்துகிறோம். இவ்வாறு அதில் கூறப்பட்டுள்ளது.&nbsp; &nbsp;","link":"https:\/\/tamil.asianetnews.com\/politics\/cancellation-of-reservation-for-maratha-community-biggest-threat-to-social-justice-screaming-thirumavalavan--qsmnql","image":["https:\/\/static.asianetnews.com\/images\/01ensx29zxp1zhgrxkrzt6xm00\/thirumavalavan123-jpg_760x400.jpg"],"pubdate":"Wed, 05 May 2021 03:00:21 +0530"},{"title":"அடுத்த 4 நாட்களுக்கு அடித்து ஊற்றப்போகிறது மழை.. குறிப்பாக இந்த பகுதி மக்கள் எச்சரிக்கையாக இருக்கவும்.","text":"குமரி கடல் பகுதிகளில் 5.8 கிலோ மீட்டர் உயரம் வரை நிலவும் வளிமண்டல மேலடுக்கு சுழற்சி காரணமாக 5-5-2021 மேற்கு தொடர்ச்சி மலையை ஒட்டி மாவட்டங்கள், தென் தமிழக மாவட்டங்கள், உள் மாவட்டங்கள், டெல்டா மாவட்டங்கள் மற்றும் காரைக்கால் பகுதிகளில் ஓரிரு இடங்களில் இடி மின்னலுடன் கூடிய லேசானது முதல், மிதமான மழையும், கன்னியாகுமரி, திருநெல்வேலி, தென்காசி மாவட்டங்களில் ஓரிரு இடங்களில் இடி மின்னலுடன் கூடிய கனமழையும் பெய்யக்கூடும் என சென்னை வானிலை ஆய்வு மையம் எச்சரித்துள்ளது. மேலும் ஏனைய மாவட்டங்கள் மற்றும் புதுவை பகுதிகளில் பெரும்பாலும் வறண்ட வானிலையே நிலவும் என தெரிவிக்கப்பட்டுள்ளது.    இதேபோல் 6-5-2021 மேற்கு தொடர்ச்சி மலையை ஒட்டிய மாவட்டங்கள், தென் தமிழக மாவட்டங்கள், உள் மாவட்டங்கள், டெல்டா மாவட்டங்கள் மற்றும் காரைக்கால் பகுதிகளில் ஓரிரு இடங்களில் இடியுடன் கூடிய லேசானது முதல் மிதமான மழை பெய்யக்கூடும். ஏனைய மாவட்டங்கள் மற்றும் புதுவை பகுதிகளில் பெரும்பாலும் வறண்ட வானிலையே நிலவும் என தெரிவிக்கப்பட்டுள்ளது. 7-5-2021 மேற்கு தொடர்ச்சி மலையை ஒட்டிய மாவட்டங்கள், தென் தமிழக மாவட்டங்கள், டெல்டா மாவட்டங்கள், உள் மாவட்டங்கள் மற்றும் காரைக்கால் பகுதிகளில் ஒரு சில இடங்களில் இடி மின்னலுடன் கூடிய லேசானது முதல் மிதமான மழை பெய்யக்கூடும். ஏனைய மாவட்டங்கள் மற்றும் புதுவை பகுதிகளில் பெரும்பாலும் வறண்ட வானிலையே நிலவும்.    8-5-2021, 9-5-2021 மேற்கு தொடர்ச்சி மலையை ஒட்டிய மாவட்டங்களில் ஓரிரு இடங்களில் இடியுடன் கூடிய லேசானது முதல் மிதமான மழை பெய்யக்கூடும். &nbsp;ஏனைய மாவட்டங்கள் மற்றும் புதுவை காரைக்கால் பகுதிகளில் பெரும்பாலும் வறண்ட வானிலையே நிலவும், கடலோர மாவட்டங்களில் காற்றின் ஒப்பு ஈரப்பதம் 50 முதல் 90 விழுக்காடு வரை உள்ளதால் காற்றின் இயல்பான வெப்பநிலையானது, 4 முதல் 5 டிகிரி செல்சியஸ் வரை அதிகமாக உணரப்படும். இதன் காரணமாக மாலை முதல் காலை வரை, இயல்புக்கு மாறாக அதிகமாகவும் வியர்க்கும்,&nbsp; சென்னையை பொருத்தவரை அடுத்த 48 மணி நேரத்திற்கு வானம் ஓரளவு மேகமூட்டத்துடன் காணப்படும். &nbsp;அதிகபட்ச வெப்பநிலை 37 டிகிரி செல்சியஸ் மற்றும் குறைந்தபட்ச வெப்பநிலை 28 டிகிரி செல்சியஸ் ஒட்டியிருக்கும்.    காற்றின் ஒப்பு ஈரப்பதம் 50 முதல் 90 விழுக்காடு வரை உள்ளதன் காரணமாக, மாலை முதல் காலை வரை வெக்கையாகவும், இயல்புக்கு மாறாக அதிகமாகவும் வியர்க்கும். கடந்த 24 மணி நேரத்தில் மழை அளவு சுராலகோடு (கன்னியாகுமரி) சங்கரன்கோவில், (தென்காசி) &nbsp;தலா 7 சென்டி மீட்டர் மழையும் பேச்சிப்பாறை (கன்னியாகுமரி) 6 சென்டி மீட்டர் மழையும், திண்டுக்கல், &nbsp;சிவலோகம் (கன்னியாகுமரி) தாராபுரம், (திருப்பூர்) மணல்மேடு (நாகப்பட்டினம்) தலா 4 &nbsp;சென்டி மீட்டர் மழையும் சூலூர், (கோவை) ராசிபுரம் (நாமக்கல்) குடவாசல் (திருவாரூர்) காட்டுமன்னார் கோயில் (கடலூர்) தலா 3 சென்டிமீட்டர் மழையும், தேக்கடி (தேனி) கொடைக்கானல் &nbsp;சங்கரிதுர்க் (சேலம்) வத்திராயிருப்பு (விருதுநகர்) சோழவந்தான்,(மதுரை) &nbsp;ராயக்கோட்டை (கிருஷ்ணகிரி) கரூர் பரமத்தி தலா 2 சென்டி மீட்டர் மழையும் பதிவாகியுள்ளது.&nbsp;","link":"https:\/\/tamil.asianetnews.com\/politics\/it-is-going-to-rain-for-the-next-4-days-people-in-this-area-should-be-especially-careful--qsmmvg","image":["https:\/\/static.asianetnews.com\/images\/01cs1mmv5xn64d48xcgzwb8xdz\/tamilnadu-rain_760x400.jpg"],"pubdate":"Wed, 05 May 2021 02:41:40 +0530"}]