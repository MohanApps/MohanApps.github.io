[{"title":"அஸ்ஸாம் மாநிலத்தில் இடி மின்னல் தாக்கி 18 யானைகள் உயிரிழப்பு","text":"அஸ்ஸாம் மாநிலத்தில் இடி மின்னல் தாக்கி 18 யானைகள் உயிரிழந்தன.\nநாகோன் மாவட்டத்தில் இறந்த யானைகளின் உடல்களைக் கண்ட கிராம மக்கள் வனத்துறைக்குத் தகவல் அளித்தனர். வனத்துறையினர் அப்பகுதிக்கு வந்து யானைகளின் உடல்களைக் கைப்பற்றி இறுதிச்சடங்குகளை செய்தனர்.\nயானை இறந்த காரணம் போஸ்ட் மார்ட்டம் அறிக்கைக்குப் பின்னர் தெரிய வரும் என்று அஸ்ஸாம் வனத்துறை அமைச்சர் பரிமல் சுக்லாபைதியா தெரிவித்தார். இது தொடர்பான விசாரணைக்கும் உத்தரவிடப்பட்டுள்ளது.","link":"https:\/\/www.polimernews.com\/view\/146216-அஸ்ஸாம்-மாநிலத்தில்-இடி-மின்னல்-தாக்கி-18-யானைகள்-உயிரிழப்பு","image":["http:\/\/img.polimernews.com\/uploads\/web\/images\/original\/1620955704146216.jpg"],"pubdate":"Fri, 14 May 2021 06:49:54 +0530"},{"title":"அமெரிக்காவில் முழுமையாக தடுப்பூசி போட்டவர்கள் முகக்கவசம் அணியத் தேவையில்லை என அறிவிப்பு","text":"அமெரிக்க மக்கள் வீட்டிலும் வெளியிலும் இனி முகக்கவசம் அணியத் தேவையில்லை என்று அந்நாட்டின் நோய்த் தடுப்பு மற்றும் கட்டுப்பாடு அமைப்பான சிடிசி தெரிவித்துள்ளது.\nஇரு முறையும் தடுப்பூசிப் போட்டுக் கொண்டவர்கள் கொரோனா காலக் கட்டுப்பாடுகளைப் பொருட்படுத்தத் தேவையில்லை என்றும் அவர்கள் அன்றாடப் பணிகளை மேற்கொள்ளலாம் என்றும் சிடிசி அறிவித்துள்ளது.\nபணியிட வழிகாட்டல்கள், பொது இடங்களில் அரசு விதித்த கட்டுப்பாடுகள் என்று தேவைப்படும் இடங்களில் அந்தந்த சூழலில் மட்டும் முகக்கவசம் அணியலாம் என்றும்அறிவுறுத்தப்பட்டுள்ளது.\nஅமெரிக்கா செல்பவர்களுக்கு பரிசோதனைகள் தேவையில்லை என்றும் அவர்களைத் தனிமைப்படுத்திக் கொள்ள கட்டாயம் ஏதுமில்லை என்றும் அறிவிக்கப்பட்டுள்ளது.\nஆனால் வெளிநாட்டில் இருந்து விமானத்தில் பயணிக்கும் முன்பு கொரோனா இல்லை என்ற நெகட்டிவ் சான்றை வைத்திருக்க வேண்டும் என கூறப்பட்டுள்ளது.","link":"https:\/\/www.polimernews.com\/view\/146214-அமெரிக்காவில்-முழுமையாக-தடுப்பூசி-போட்டவர்கள்-முகக்கவசம்-அணியத்-தேவையில்லை-என-அறிவிப்பு","image":["http:\/\/img.polimernews.com\/uploads\/web\/images\/original\/1620954795146214.jpg"],"pubdate":"Fri, 14 May 2021 06:40:52 +0530"},{"title":"சென்னை நேரு ஸ்டேடியத்தில் இன்று முதல் ரெம்டிசிவர் மருந்து விற்பனை","text":"ரெம்டிசிவர் மருந்தை சென்னை நேரு ஸ்டேடியத்தில் இன்று முதல் விற்பனை செய்ய தமிழக அரசு நடவடிக்கை எடுத்துள்ளது. கூட்டம் திரள்வதைத் தடுக்க தனித்தனி கவுண்டர்கள் அமைக்கப்பட்டுள்ளன.\nகொரோனா தொற்றால் பாதிக்கப்பட்ட நோயாளிகளுக்கு, ‘ரெம்டெசிவிர்’ மருந்தை டாக்டர்கள் பரிந்துரைத்து வருகின்றனர்.\nஇதனால் மருந்துக்கு கடும் தட்டுப்பாடு ஏற்பட்டதால் நோயாளிகளின் உறவினர்கள் மருந்தை தேடி அலைந்தனர். கள்ளச்சந்தை மூலம் அதிக விலைக்கு விற்கப்பட்டு வந்தது.\nதமிழக மருத்துவ பணிகள் கழகம் சார்பில் கீழ்ப்பாக்கம் அரசு மருத்துவ கல்லூரி வளாகத்தில் 2 கவுண்ட்டர்கள் அமைக்கப்பட்டு ‘ரெம்டெசிவிர்’ மருந்து விற்பனை செய்யப்படுகிறது. அங்கு கூட்டம் அலைமோதி வருகிறது.\nஇந்நிலையில் கூட்ட நெரிசலை தவிர்க்க இன்று முதல் பெரியமேட்டில் உள்ள நேரு ஸ்டேடியத்தில் 4 கவுண்ட்டர்கள் மூலம் ‘ரெம்டெசிவிர்’ மருந்து விற்பனை செய்யப்பட இருப்பதாக அதிகாரிகள் தெரிவித்தனர்.","link":"https:\/\/www.polimernews.com\/view\/146212-சென்னை-நேரு-ஸ்டேடியத்தில்-இன்று-முதல்-ரெம்டிசிவர்-மருந்து-விற்பனை","image":["http:\/\/img.polimernews.com\/uploads\/web\/images\/original\/1620954326146212.jpg"],"pubdate":"Fri, 14 May 2021 06:30:11 +0530"},{"title":"ஆக்சிஜன் ரயில் சென்னை வருகை..!","text":"மேற்கு வங்க மாநிலம் தாராப்பூரில் இருந்து 80 மெட்ரிக் டன் ஆக்சிஜனுடன் முதலாவது விரைவு ரயில் நள்ளிரவில் சென்னை வந்தடைந்தது.\nதமிழ்நாட்டில் கொரோனா நோயாளிகளுக்கு ஆக்சிஜன் தட்டுப்பாடு நிலவி வரும் சூழலில் மேற்கு வங்க மாநிலம் தாராப்பூரில் இருந்து 80 மெட்ரிக் டன் ஆக்சிஜன் ஏற்றிக் கொண்டு விரைவு ரயில் நள்ளிரவில் சென்னை வந்தடைந்தது.\nஅமைச்சர்கள் மா.சுப்பிரமணியன், சேகர்பாபு மற்றும் சுகாதாரத்துறை செயலாளர் ராதாகிருஷ்ணன் உள்ளிட்ட அதிகாரிகள் தண்டையார்பேட்டை ரயில்வே யார்டுக்கு நேரில் சென்று ஆக்சிஜன் எக்ஸ்பிரஸ் ரயிலை வரவேற்றனர்.\nஐநாக்ஸ் ஏர் ப்ராடக்ட்ஸ் நிறுவனத்தின் நான்கு கண்டெய்னர் லாரிகள் வரவழைக்கப்பட்டு லாரி ஒன்றுக்கு 20 மெட்ரிக் டன் வீதம் ரயிலில் இருந்து ஆக்சிஜன் மாற்றப்பட்டது.\nஇதனை பார்வையிட்ட பின்னர் செய்தியாளர்களிடம் பேசிய மா.சுப்பிரமணியன், மேற்கு வங்காளத்தில் இருந்து 80 மெட்ரிக் டன் ஆக்சிஜன் தற்போதைக்கு வந்தடைந்துள்ளது என்றும் இது இங்கிருந்து இறக்குமதி செய்யப்பட்டு பல்வேறு மாவட்டத்திற்கு அனுப்பி வைக்கப்பட உள்ளதாகவும் கூறினார்.","link":"https:\/\/www.polimernews.com\/view\/146211-ஆக்சிஜன்-ரயில்-சென்னை-வருகை..!","image":["http:\/\/img.polimernews.com\/uploads\/web\/images\/original\/1620953772146211.jpg"],"pubdate":"Fri, 14 May 2021 06:24:07 +0530"},{"title":"ஊரடங்கைத் தீவிரமாக்க முடிவு..! அனைத்துக் கட்சி கூட்டத்தில் தீர்மானம்","text":"தமிழகத்தில் கொரோனாவை கட்டுப்படுத்த ஊரடங்கை தீவிரப்படுத்துவது என்று முதலமைச்சர் மு.க.ஸ்டாலின் தலைமையில் நடைபெற்ற அனைத்துக் கட்சி கூட்டத்தில் முடிவெடுக்கப்பட்டுள்ளது.\nதமிழகத்தில் கொரோனா பரவலைக் கட்டுப்படுத்த எடுக்க வேண்டிய நடவடிக்கைகள் தொடர்பாக, அனைத்து சட்டமன்ற கட்சி தலைவர்கள் கூட்டம் சென்னை தலைமைச் செயலகத்தில் நேற்று மாலை நடைபெற்றது.\nகூட்டத்தில், திமுக, அ.தி.மு.க., காங்கிரஸ் உள்ளிட்ட 13 கட்சிகளின் பிரதிநிதிகள் கலந்து கொண்டனர்.\nகொரோனா பரவலை தடுப்பது குறித்து ஆலோசனை வழங்க சட்டமன்ற கட்சிகளை சார்ந்த உறுப்பினர்களை கொண்ட குழு அமைப்பது. தற்போது நடைமுறைப்படுத்தப்பட்டு வரும் ஊரடங்கு விதிமுறைகளை மேலும் தீவிரப்படுத்துவது.\nபொதுக்கூட்டங்கள் மற்றும் ஏனைய அரசியல் சார்ந்த கூட்டங்கள் நடத்தக்கூடாது.\nஅனைத்து கட்சியினரும் கள அளவில் அரசின் வழிகாட்டு நெறிமுறைகளை கடைபிடிக்க மக்களை வலியுறுத்த வேண்டும், அரசின் தடுப்பு நடவடிக்கைகளுக்கு அனைத்து கட்சிகளும் முழு ஒத்துழைப்பு நல்க வேண்டும் ஆகிய 5 தீர்மானங்கள் கூட்டத்தில் நிறைவேற்றப்பட்டன.\nமுன்னதாக, கூட்டத்தில் பேசிய முதலமைச்சர், மக்களின் வாழ்வாதாரம் பாதிக்காமலிருக்க அறிவிக்கப்பட்ட தளர்வுகளைப் வாய்ப்பாகப் பயன்படுத்திக்கொண்டு சிலர் ஊரடங்கு விதிகளை மீறுவதாகக் குறிப்பிட்டார்.\n18 முதல் 45 வயதிற்கு உட்பட்டவர்களுக்கு செலுத்த வெளிநாட்டிலிருந்து தடுப்பூசி இறக்குமதி செய்ய உலகளாவிய ஒப்பந்தப்புள்ளி கோரப்பட்டுள்ளதாக கூறிய முதலமைச்சர், ஒடிசா, மேற்கு வங்கம் ஆகிய மாநிலங்களில் இருந்து ஆக்சிஜன் கொண்டு வரும் நடவடிக்கைக்கு நல்ல பலன் கிடைத்துள்ளதாகவும் தெரிவித்தார்.","link":"https:\/\/www.polimernews.com\/view\/146210-ஊரடங்கைத்-தீவிரமாக்க-முடிவு..!-அனைத்துக்-கட்சி-கூட்டத்தில்-தீர்மானம்","image":["http:\/\/img.polimernews.com\/uploads\/web\/images\/original\/1620952816146210.jpg"],"pubdate":"Fri, 14 May 2021 06:06:03 +0530"},{"title":"தமிழகம் உள்பட நாட்டின் பல்வேறு மாநிலங்களில் இன்று புனித ரமலான் பண்டிகை கொண்டாட்டம்","text":"தமிழகம் உள்பட நாட்டின் பல்வேறு பகுதிகளில் இன்று புனித ரமலான் பண்டிகை கொண்டாடப்படுகிறது.\nபள்ளிவாசல்களில் தொழுகை நடத்த முடியாதபடி 18 மாநிலங்களில் ஊரடங்கு அமலுக்கு உள்ள நிலையில், வீட்டிலேயே பண்டிகையைக் கொண்டாடும்படி கேட்டுக் கொள்ளப்பட்டுள்ளது.\nகொரோனா பரவல் காரணமாக ஈத் திருநாள் இந்த ஆண்டு அமைதியான முறையில் கொண்டாடப்படுகிறது. ஈத் பண்டிகையை ஒட்டி வடமாநிலங்களில் நான்கு மணி நேர ஊரடங்கு தளர்வு அளிக்கப்பட்ட போதும் மக்கள் வீடுகளை விட்டு வரவில்லை.\nசந்தைகளும் இதனால் வெறிச்சோடி மக்கள் நடமாட்டம் இல்லாமல் காணப்பட்டன.\nவாரணாசி, லக்னோ போன்ற நகரங்களில் அமைதியான முறையில் கொண்டாடப்பட்டு வருகிறது.\nமாறாக ஹைதராபாதில் கட்டுப்பாடுகள் தளர்த்தப்பட்டு மக்கள் உற்சாகத்துடன் திரண்டிருந்து சந்தைகளில் இனிப்பு, உலர் பழங்கள், ஆடை அணிகலன்களை வாங்கிச் சென்றனர்.","link":"https:\/\/www.polimernews.com\/view\/146208-தமிழகம்-உள்பட-நாட்டின்-பல்வேறு-மாநிலங்களில்-இன்று-புனித-ரமலான்-பண்டிகை-கொண்டாட்டம்","image":["http:\/\/img.polimernews.com\/uploads\/web\/images\/original\/1620953373146208.jpg"],"pubdate":"Fri, 14 May 2021 05:50:29 +0530"},{"title":"அட நம்ம திருநெல்வேலி போலீஸா இப்படியெல்லாம் செய்றாங்க? -நம்ப முடியலையே!","text":"<img src=\"https:\/\/tamil.samayam.com\/photo\/82622548\/photo-82622548.jpg\" \/><div class=\"section1\"><div class=\"Normal\">தமிழக அரசு தற்போது இரண்டு வாரங்களுக்கு முழு ஊரடங்கினை அமல்படுத்தியுள்ளது. இதன் காரணமாக ஏழைகள் பலர் உணவுக்காக கஷ்டப்படுவதாக காவல் துறைக்கு தெரிய வந்தது.\n\nஇதனையடுத்து நெல்லை மாநகர காவல் துறை ஆணையாளர், துணை ஆணையாளர், உதவி ஆணையாளர் உள்ளிட்ட அதிகாரிகள் மற்றும் காவலர்கள் ஒன்றிணைந்து வீட்டில் ஆதரவற்று இருக்கும் முதியவர்கள், உடல் ஊனமுற்றோர் போன்றோரை தேடி சென்று உணவு உள்ளிட்ட அடிப்படை உதவிகளை செய்து வருகின்றனர்.\n\n 20 நாட்களுக்கு தேவையான அரிசி, பருப்பு, காய்கறி, மளிகை பொருட்கள் உள்ளிட்டவை அடங்கிய சுமார் 2,500 ரூபாய் மதிப்பிலான பொருட்களை அவர்கள் வழங்கி வருகின்றனர்.\n\n\n\n\nமுதற்கட்டமாக நெல்லை டவுன் காவல் நிலையத்திற்கு உட்பட்ட கருப்பந்துறை, பாலாமடை கரையிருப்பு, ஆர் எஸ் ஏ. நகர் பகுதிகளில் வசிக்கும் 50க்கும் மேற்பட்ட நபர்களுக்கு பொருட்கள் வழங்கப்பட்டுள்ளது.\n\nஇதேபோல மிகவும் நோய்வாய்ப்பட்டு அவதிப்படும் முதியோர்களுக்கு தேவையான மருந்து, மாத்திரைகள், கபசுர குடிநீர் போன்றவற்றையும் காவல் துறையினர் போலீசார் அளித்து வருகின்றனர்.\n\n\n\n\n'காவல்துறை உங்கள் நண்பன்' என்ற சொல்லுக்கு உதாரணமாக, நெல்லை மாநகர போலீசார் செயல்பட்டு வருவது நெல்லை மக்கள் மத்தியில் நெகிழ்ச்சியை ஏற்படுத்தியுள்ளது\n\nநெல்லை மாநகர காவல் துணை ஆணையராக பணியாற்றிய சரவணன், காவலர்களை ஒருங்கிணைத்து 'வேர்களை தேடி' என்ற அமைப்பை கடந்த 2019 ஆம் ஆண்டு ஜனவரி மாதம் தொடங்கினார். இந்த அமைப்பின் மூலம் போலீசார் இந்த நலத்திட்டங்களை செய்து வருகின்றனர்.\n\n<\/div><\/div>","link":"https:\/\/tamil.samayam.com\/latest-news\/tirunelveli\/tirunelveli-police-join-hands-with-ngo-to-serving-poors-during-corona-lockdown-period\/articleshow\/82622548.cms","image":["https:\/\/tamil.samayam.com\/photo\/82622548\/photo-82622548.jpg"],"pubdate":"Fri 14 May 2021, 06:34:18"},{"title":"10 நாட்களில் புதிய மருத்துவமனை... சேலம் மக்களுக்கு ஆறுதல் செய்தி சொன்ன அமைச்சர்!","text":"<img src=\"https:\/\/tamil.samayam.com\/photo\/82622483\/photo-82622483.jpg\" \/><div class=\"section1\"><div class=\"Normal\">சேலம் மாவட்டத்தில் கொரோனா தொற்றை கட்டுப்படுத்தவும், சிகிச்சைப் பணிகளை துரிதப்படுத்தவும் மேற்கொள்ளப்பட்டு வரும் நடவடிக்கைகளை கண்காணிக்க அமைச்சர் செந்தில் பாலாஜியை முதல்வர் மு.க.ஸ்டாலின் நியமித்துள்ளார். \n\nமுதல்வரின் உத்தரவு பேரில் முதன்முறையாக சேலம் வந்த , மாவட்ட ஆட்சியர் அலுவலகத்தில் அனைத்துத் துறை அலுவலர்களுடன் கொரோனா நிலவரம் குறித்து ஆய்வுக் கூட்டம் நடத்தினார்.\n\nஅதன் பின்னர் அவர் செய்தியாளர்களிடம் கூறியது:\n\n அரசு மருத்துவமனை மற்றும் தனியார் மருத்துவமனைகளில் மின்வெட்டு ஏதும் ஏற்படாமல் தடுக்கும் வகையில் மின்வாரிய ஊழியர்கள் இரவு, பகலாக பணியாற்றி வருகின்றனர்.\n\n\n\n\n இவர்களையும் முன்களப் பணியாளர்களாக அறிவிக்க வேண்டும் என பல்வேறு தொழிற்சங்கத்தினர் கோரிக்கை விடுத்துள்ளனர். இந்த கோரிக்கையை முதல்வரின் கவனத்திற்கு எடுத்து சென்று நடவடிக்கை எடுக்கப்படும்.\n \nசேலம் மாவட்டத்தில் நாளொன்றுக்கு சராசரியாக 600 பேர் வரை கொரோனா தொற்றால் பாதிக்கப்பட்டு வருகின்றனர். அவர்களுக்கான படுக்கை வசதி மற்றும் ஆக்சிஜன் வசதி தேவை அதிகமாக உள்ளது.\n\n இவர்கள் அனைவருக்கும் தரமான சிகிச்சையளிக்கப்படும். தேவையான கூடுதல் ஆக்சிஜன் வசதியை உருவாக்குவதற்காக சேலம் மாவட்டத்தில் 11 சட்டப்பேரவைத் தொகுதிகளிலும் தலா 50 லட்சரூபாய் மதிப்பிலான மாடுலர்(Modular oxygen system) ஆக்சிஜன் உற்பத்தி இயந்திரத்தை நிறுவ நடவடிக்கை எடுக்கப்படும்.\n\n\n\n\nஇதன் மூலம் ஒவ்வொரு இடத்திலும் 40 படுக்கைகளுக்கு குறைந்த அளவிலான ஆக்சிஜன் வசதி உருவாக்க முடியும் என்று அமைச்சர் செந்தில் பாலாஜி தெரிவித்தார்.\n \nஇதனையடுத்து, சேலம் உருக்காலையில் உள்ள ஆக்சிஜன் உற்பத்தி மையத்தினை அமைச்சர் நேரில் ஆய்வு செய்தார்.\nபின்னர் அவர் கூறும்போது, 'அடுத்து 10 நாட்களுக்குள் இரும்பாலை வளாகத்தில் தற்காலிக மருத்துவமனை அமைக்கும் பணிகள் நிறைவடையும். இதற்கென 1000 கிலோ வாட் மின்வசதி ஏற்படுத்தித்தப்பட்டுள்ளது.\n\nஇதன் மூலம் ஆக்சிஜன் வசதியுடன்கூடிய 500 படுக்கைகள் கொண்ட மருத்துவமனை வசதி மாவட்ட மக்களுக்கு கிடைக்கும். தேவையின் அடிப்படையில் இந்த படுக்கைகளின் எண்ணிக்கையும் அதிகரிக்கப்படும்' என்று செந்தில் பாலாஜி தெரிவித்தார்.\n\n<\/div><\/div>","link":"https:\/\/tamil.samayam.com\/latest-news\/salem\/minister-senthil-balaji-says-with-in-ten-days-corona-special-hosoital-ready-in-salem\/articleshow\/82622483.cms","image":["https:\/\/tamil.samayam.com\/photo\/82622483\/photo-82622483.jpg"],"pubdate":"Fri 14 May 2021, 06:26:24"}]