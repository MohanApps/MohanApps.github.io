[{"title":"திண்டுக்கல்: மதுபானம் வாங்குவதில் தகராறு; கத்திக்குத்தில் ஒருவர் உயிரிழப்பு!","text":"<p>திண்டுக்கல் அருகேயுள்ள அச்சராஜக்காபட்டி பகுதியைச் சேர்ந்த கருப்பையா, மாலைப்பட்டியை சேர்ந்த கங்காதரன், சிரஞ்சீவி, இவரின் சகோதரர் முருகேசன், சங்கனம்பட்டி பகுதியைச் சேர்ந்த முருகேசன் ஆகிய ஐந்து பேரும் பெயின்ட் அடிக்கும் தொழில் செய்துவருகின்றனர். இவர்கள் ஐந்து பேரும் திண்டுக்கல் திருமலைக்கேணி சாலையில், உத்தனம்பட்டி பகுதியிலுள்ள ஒரு டாஸ்மாக் மதுபான கடையில் மதுபானம் வாங்கியுள்ளனர். அப்போது மதுபானம் வாங்கப் பணம் கொடுப்பது தொடர்பாக அவர்களுக்குள் தகராறு ஏற்பட்டுள்ளது. பின்னர், சமாதானமான அவர்கள், அந்தப் பகுதியிலுள்ள ஒரு தோட்டத்தில் ஒன்றாக அமர்ந்து மது அருந்தியுள்ளனர். <\/p><figure><img src=\"https:\/\/gumlet.assettype.com\/vikatan\/2021-06\/2637d6de-4076-420c-a7b2-f3314d2d6d7b\/IMG_20210616_WA0034.jpg\" \/><figcaption>கைதுசெய்யப்பட்ட சிரஞ்சீவி, முருகேசன் மற்றும் முருகேசன்<\/figcaption><\/figure><p>பின்னர், மாலை 4 மணிக்கு மீண்டும் ஐந்து பேரும் மது பானம் வாங்கியுள்ளனர், மது குடிக்கும்போது சிரஞ்சீவி மற்றும் அவரின் சகோதரர் முருகேசனுக்கும், கருப்பையா, கங்காதரன் ஆகியோருக்கும் மது வாங்கப் பணம் கொடுப்பது தொடர்பாக காலையில் எழுந்த வாய்த் தகராறு மீண்டும் ஏற்பட்டுள்ளது. ஒரு கட்டத்தில் தகராறு முற்றிய நிலையில் சிரஞ்சீவி, அவரின் சகோதரர் முருகேசன், மற்றொரு முருகேசன் ஆகியோர் சேர்ந்து கருப்பையா மற்றும் கங்காதரனைக் கத்தியால் குத்தியுள்ளனர்.<\/p><p>பின்னர், மூவரும் அங்கிருந்து தப்பியோடியுள்ளனர். இதில் கருப்பையா, மருத்துவமனைக்கு கொண்டு செல்லும் வழியிலேயே உயிரிழந்தார். கங்காதரன், கத்திக்குத்து காயங்களுடன் திண்டுக்கல் அரசு மருத்துவமனையில் சிகிச்சைக்காக அனுமதிக்கப்பட்டுள்ளார். இது குறித்து திண்டுக்கல் தாலுகா காவல் நிலைய போலீஸார் வழக்கு பதிவு செய்ததுடன், சிரஞ்சீவி, முருகேசன், மற்றொரு முருகேசன் ஆகிய மூன்று பேரையும் கைது செய்தனர். அவர்களிடமிருந்து கொலைக்குப் பயன்படுத்திய கத்தி பறிமுதல் செய்யப்பட்டது. <\/p><figure><img src=\"https:\/\/gumlet.assettype.com\/vikatan\/2021-06\/0d04676c-a102-47df-bc64-04d6b7fd6770\/IMG_20210616_WA0036.jpg\" \/><figcaption>சிகிச்சை பெற்றுவரும் கங்காதரன்<\/figcaption><\/figure><p>மூவரும் திண்டுக்கல் நீதிமன்றத்தில் ஆஜர்படுத்தப்பட்டு சிறையில் அடைக்கப்பட்டனர். ஐந்து பேரும் வேறு வேறு கிராமங்களைச் சார்ந்தவர்களாக இருந்தபோதிலும், பெயின்டிங் தொழில்ரீதியாக ஒன்றாக வேலை செய்து, ஒருவருக்கு ஒருவர், நட்புடன் பழகிவந்த நிலையில், ’மது’வால் அவர்களுக்குள் ஏற்பட்ட சிறு வாய்த் தகராறு, கைகலப்பாக மாறி அதிக போதையால் தாக்கியதில் ஒருவரின் உயிரையே பறித்துவிட்டது. இந்தச் சம்பவம் அந்தப் பகுதியில் சோகத்தை ஏற்படுத்தியுள்ளது.<\/p>","link":"https:\/\/www.vikatan.com\/news\/crime\/dispute-over-purchase-of-liquor-in-dindigul-one-person-was-killed","image":["https:\/\/gumlet.assettype.com\/vikatan\/2021-06\/4084040a-6ced-4296-880b-8ce96a1cf012\/IMG_20210616_WA0037.jpg"],"pubdate":"Wed, 16 Jun 2021 14:15:23 +0000"},{"title":"`என்னைப் பார்த்து இப்போ பலரும் உதவுறாங்க!' - ஒரு மாத சம்பளத்தை நிவாரணமாக கொடுத்த ஆசிரியை","text":"<p>தமிழகத்தில் கொரோனா பரவல் மற்றும் பாதிப்புகளைத் தடுக்க, தமிழக அரசு பல்வேறு முயற்சிகளை செய்து வருகிறது. அதோடு, தமிழக மக்களிடம் நிவாரண உதவிக்கு நிதி கேட்டார், தமிழக முதல்வர் மு.க. ஸ்டாலின். அதனடிப்படையில், சைக்கிள் வாங்க வைத்திருந்த பணத்தைக் கொடுத்த குழந்தைகள் முதல், பிள்ளையின் படிப்புக்காக வைத்திருந்த பணத்தை தந்த பெற்றோர்கள் வரை, பலரும் கொரோனா நிவாரண நிதிக்குப் பங்களிப்பு செய்து, மனிதாபிமானத்துக்கு மகுடம் சூட்டி வருகிறார்கள். அந்த வகையில், கரூரில் உள்ள அரசுப் பள்ளியில் பகுதி நேர ஆசிரியையாகப் பணியாற்றி வரும் தேவிகலா, தனது ஒருமாத சம்பளமான ரூ.10,000-ஐ அப்படியே முதல்வர் நிவாரண நிதிக்குக் கொடுத்து, நெகிழ வைத்திருக்கிறார்.<\/p><figure><img src=\"https:\/\/gumlet.assettype.com\/vikatan\/2021-06\/70cb84a3-281f-4083-8018-9196ce59ccd6\/devikala_4.jpg\" \/><figcaption>அரிசி வழங்கும் தேவிகலா<\/figcaption><\/figure><p>Also Read: <a href=\"https:\/\/www.vikatan.com\/news\/tamilnadu\/thanjavur-collector-honours-differently-abled-person-who-donates-money-to-covid-relief\">கன்றுகளை விற்று நிவாரண நிதி, விகடன் தந்த வெளிச்சம், கிடைத்த உதவி; நெகிழும் மாற்றுத்திறனாளி!<\/a><\/p><p>கரூர் தான்தோன்றிமலை அருகில் உள்ள கருப்பகவுண்டன் புதூரைச் சேர்ந்தவர் தேவிகலா. இவர், கணினி அறிவியலில், எம்.எஸ்ஸி, எம்.பில், பி.எட் முடித்துள்ளார். கரூர் நகராட்சி கட்டுப்பாட்டில் இயங்கும் குமரன் உயர்நிலைப் பள்ளியில், பகுதி நேர ஆசிரியையாகப் பணியாற்றி வருகிறார். இவரின் கணவர் ரகுநாதன் வழக்கறிஞராக உள்ளார். வாடகை வீட்டில் வசித்து வரும் தேவிகலா, மாத சம்பளமாக ரூ. 10,000 வாங்குகிறார். அந்தப் பணத்தை, முதல்வர் நிவாரண நிதிக்கு வழங்கி, மற்றவர்களுக்கு முன்னுதாரணமாக மாறியிருக்கிறார். <\/p><p>இதுகுறித்து, ஆசிரியை தேவிகலாவிடம் பேசினோம். ``பெருசா எங்களுக்கு வசதிவாய்ப்பில்ல. ஆனா, மத்தவங்களுக்கு உதவணும்ங்கிற எண்ணம் எனக்கு சின்ன வயசுல இருந்தே இருக்கு. எங்கப்பா அப்படி மத்தவங்களுக்கு உதவுவார். அதைப் பார்த்து, எனக்கும் மத்தவங்களுக்கு உதவணும்ங்கிற எண்ணம் வந்துச்சு. கடந்த வருஷம் என்னால முடிஞ்ச அளவுக்கு சிலருக்கு உணவுப் பொருள்கள் வாங்கிக் கொடுத்தேன். முதியோர் இல்லங்கள்ல  உள்ளவங்களுக்கு உடை, இனிப்புனு வாங்கிக் கொடுத்தேன். இந்த வருஷம் கொரோனா இரண்டாம் அலை வந்து, மறுபடியும் லாக்டௌன்  போட்டாங்க. <\/p><figure><img src=\"https:\/\/gumlet.assettype.com\/vikatan\/2021-06\/35fa4764-b46f-4199-b264-35842c2eeb55\/devikala_2.jpg\" \/><figcaption> தேவிகலா <\/figcaption><\/figure><p>மக்களை கொரோனா கடுமையா பாதிக்குது. இன்னொரு பக்கம், மக்களோட வாழ்வாதாரம் பாதிக்கப்படுது.  அதனால, முதல்வர், மக்களிடம் நிதி வழங்கும்படி கேட்டார். அதுக்கு நானும் பங்களிப்புச் செய்யணும்னு நினைச்சேன். ஆனா, எனக்கோ, என் கணவருக்கோ பெரிய அளவுல வருமானம் கிடையாது. பகுதி நேர ஆசிரியையா இருக்கும் எனக்கு, மே மாதம் சம்பளம் கிடையாது. கடந்த ஏப்ரல் மாத சம்பளத்தை செலவு பண்ணாம அப்படியே வெச்சிருந்தேன். `அதை முதல்வர் நிவாரண நிதிக்குக் கொடுக்கட்டுமா?'னு கணவர்கிட்ட கேட்டேன். அவரும் என் விருப்பத்துக்கு மகிழ்ச்சியோடு சம்மதித்தார்.<\/p><p>அந்தத் தொகையை, மின்சாரத்துறை அமைச்சர் செந்தில் பாலாஜி, அப்போதைய கலெக்டர் பிரசாந்த் மு வடநேரே ஆகியோர்கிட்ட கொடுத்தேன். `உங்களுக்கு சம்பளம் எவ்வளவு?'னு கேட்டாங்க. `பத்தாயிரம்'னு சொன்னதும், ஆச்சர்யமாகிப் பாராட்டுனாங்க. அதைப் பார்த்துட்டு, எங்க பள்ளியில் நிரந்தரப் பணிபுரியும் ஆசிரியர்கள் பலர், `எங்ககிட்ட பணமிருக்கு. ஆனா, கொடுக்க மனசில்ல. சொற்பமா சம்பளம் வாங்கும் உங்ககிட்ட, கொடுக்கணும்ங்கிற எண்ணம் இருக்கு'னு பாராட்டினாங்க. அதோடு, புதுக்கோட்டை மாவட்டத்துல பகுதி நேர ஆசிரியராகப் பணியில் இருக்கும் என் நண்பர் சுப்ரமணி, `என் தோழியின் மனிதாபிமானத்தை பாரீர்'னு வாட்ஸ்அப்ல ஸ்டேட்டஸ் வச்சுருந்தார். அதைப் பார்த்துட்டு, தமிழ்நாடு முழுக்க உள்ள பகுதிநேர ஆசிரியர்கள் பலர், தங்களால முடிஞ்ச நிதியை கொடுத்து, ஃபண்ட் கலெக்ட் பண்ணிக்கிட்டு இருக்காங்க.<\/p><figure><img src=\"https:\/\/gumlet.assettype.com\/vikatan\/2021-06\/5852ea1c-241f-41bc-b4c7-0f019bb08737\/devikala.jpg\" \/><figcaption>நிதி வழங்கும் தேவிகலா <\/figcaption><\/figure><p>கரூர் மாவட்டத்தில் உள்ள 40 பகுதிநேர ஆசிரியர்கள், `உங்களைப் போல நாங்களும் உதவ நினைக்கிறோம்'னு சொல்லி, எனக்கு கூகுள் பே மூலமா இதுவரை ரூ.22,000 வரை அனுப்பி இருக்காங்க. அதை முதல்வர் நிவாரண நிதிக்கு அனுப்ப இருக்கோம். அதேபோல, தோகைமலை பிளாக்குல உள்ள அரசுப் பள்ளியில் பகுதிநேர ஆசிரியராகப் பணியாற்றும் வெங்கடேஷ், பணம் அனுப்பி அஞ்சு பேருக்கு அரிசி வாங்கி தரச் சொன்னார். இப்படி, நான் செய்த சிறு உதவி, என்னோடு நிற்காமல் பலரையும் உதவி செய்யத் தூண்டியிருக்குனு நினைக்கும்போது, ரொம்ப நிறைவா இருக்கு\" என்றார் மகிழ்ச்சியுடன்.  <\/p><p>வாழ்த்துகள் சகோதரி!<\/p>","link":"https:\/\/www.vikatan.com\/news\/tamilnadu\/karur-teacher-donates-her-one-month-salary-to-cm-covid-19-relief-fund","image":["https:\/\/gumlet.assettype.com\/vikatan\/2021-06\/5852ea1c-241f-41bc-b4c7-0f019bb08737\/devikala.jpg"],"pubdate":"Wed, 16 Jun 2021 12:20:51 +0000"},{"title":"`வெற்றிக்கு முன்பே சான்றிதழ்’ - விஜயபாஸ்கரின் வெற்றிக்கு எதிராக உயர் நீதிமன்றத்தில் மனு","text":"<p>தமிழகத்தில் நடந்து முடிந்த சட்டமன்றத் தேர்தலில் தி.மு.க கூட்டணி வெற்றிபெற்று ஆட்சியைக் கைப்பற்றியது. மே 2-ம் தேதி தேர்தல் வாக்கு எண்ணிக்கையின்போது, புதுக்கோட்டை மாவட்டத்தில் ஐந்து தொகுதிகளின் வாக்கு எண்ணிக்கை நள்ளிரவுக்குள் முடிக்கப்பட்டு வெற்றி அறிவிக்கப்பட்ட நிலையில், விராலிமலை தொகுதியில் மட்டும் நான்குக்கும் மேற்பட்ட முறை வாக்கு எண்ணிக்கை நிறுத்தப்பட்டது. வாக்கு எண்ணிக்கையை நிறுத்தக் கோரி தி.மு.க-வினர் போராட்டத்தில் ஈடுபட்டனர். பல்வேறு சர்ச்சைகளுக்கிடையே கடைசியாக மே 3-ம் தேதி மதியம் வெற்றி அறிவிக்கப்பட்டது. புதுக்கோட்டை மாவட்டம், விராலிமலை சட்டமன்றத் தொகுதியில் அ.தி.மு.க வேட்பாளரும், முன்னாள் அமைச்சருமான விஜயபாஸ்கர் 23,642 வாக்குகள் வித்தியாசத்தில் வெற்றிபெற்றதாக அறிவிக்கப்பட்டார்.<\/p><figure><img src=\"https:\/\/gumlet.assettype.com\/vikatan\/2021-06\/4cc738fb-18d1-4c0f-91cc-09be93d22180\/vikatan_2021_05_48df69e3_bcd8_4872_b055_165c20db42d7_WhatsApp_Image_2021_05_03_at_11_00_52.jpeg\" \/><figcaption>விஜயபாஸ்கர்<\/figcaption><\/figure><p>இந்தநிலையில், விஜயபாஸ்கர் வெற்றிபெற்றதாக அறிவிக்கப்பட்டதை எதிர்த்து அவரை எதிர்த்து போட்டியிட்ட தி.மு.க வேட்பாளர் பழனியப்பன் சென்னை உயர் நீதிமன்றத்தில் தற்போது வழக்கு தொடர்ந்துள்ளார். பழனியப்பன் சார்பில் மூத்த வழக்கறிஞர்  பி.வில்சன் தாக்கல் செய்த மனுவில், \"விஜயபாஸ்கர் தேர்தல் விதிமுறைகளை மீறி வாக்களர்களுக்குப் பரிசுப் பொருள்கள், பணம் ஆகியவற்றை விநியோகித்துள்ளார். மக்களின் வாக்குகளைக் கவர தேர்தல் ஆணையம் நிர்ணயித்ததற்கு அதிகமாகவும் செலவு செய்துள்ளார். அதோடு, மின்னணு வாக்குப்பதிவு இயந்திரங்களின் கட்டுப்பாட்டுக் கருவிகளில் முறைகேடு செய்துள்ளார். பல்வேறு முறைகேடுகளில் ஈடுபட்டுதான் விஜயபாஸ்கர் வெற்றிபெற்றுள்ளார். எனவே, அவரின் வெற்றியை செல்லாது என்று அறிவிக்க வேண்டும்\" என்று மனுவில் குறிப்பிட்டிருக்கின்றனர். இந்த மனு, விரைவில் விசாரணைக்கு வரும் என்று  எதிர்பார்க்கப்படுகிறது.<\/p><p>வழக்கு தொடர்பாக பழனியப்பனிடம் பேசினோம். \"தேர்தல் தேதி அறிவிக்கப்பட்டதிலிருந்தே விஜயபாஸ்கர் முறைகேடுகளையும் ஆரம்பித்துவிட்டார். பொங்கல் பானை, வேட்டி சேலை, ஸ்கூட்டி,  கண் கண்ணாடி வழங்குறதுன்னு விதிமுறைகளையெல்லாம் மீறி ஏகப்பட்ட பரிசுப் பொருள்களை வாக்காளர்கள்கிட்ட கொண்டு சேர்த்தார். மாவட்ட அதிகாரிகளையெல்லாம் தனக்குச் சாதமாக இருக்கும்படி பார்த்துக்கொண்டார். தனக்கு ஆதரவான அதிகாரியை ஒரு வாரத்துக்கு முன்பு விராலிமலைத் தொகுதிக்கு மாற்றி, விராலிமலைத் தொகுதியின் தேர்தல் நடத்தும் அலுவலராக நியமித்தார். <\/p><p>வாக்காளர்களுக்குக் கொடுக்கும் பரிசுப்பொருள்கள்  குறித்து எந்த மனு கொடுத்தாலும் அதற்கு நடவடிக்கை இல்லை. வாக்கு எண்ணிக்கை முடிந்து பாதுகாப்பு அறையில் வாக்கு எண்ணிக்கை வைக்கப்பட்டபோது, விராலிமலைத் தொகுதிக்குட்பட்ட வாக்கு இயந்திரம் ஒன்றின் சீல் வைக்கப்பட்ட பேப்பர் நாடா வெளியே கிடந்தது. இது பற்றிக் கேள்வி எழுப்பியபோது, மாவட்ட அதிகாரிகள் சாக்கு போக்கு சொல்லி எங்களது மனுவை எடுத்துக்கொள்ளவில்லை.<\/p><figure><img src=\"https:\/\/gumlet.assettype.com\/vikatan\/2021-04\/97204607-f8c2-4e19-bea6-a454504f3a6b\/Vijay_1_12354_20285.jpg\" \/><figcaption>விஜயபாஸ்கர்<\/figcaption><\/figure><p>வாக்கு எண்ணிக்கை அன்றும்  கிட்டத்தட்ட நான்கு வாக்குப்பதிவு இயந்திரங்களில் முகவர்களின் ஆவணங்களில் இருந்த எண்களும், வாக்குப்பதிவு இயந்திரத்திலிருந்த எண்ணும் மாறுபட்டிருந்தன. உச்சபட்சமாக ஒரு வாக்குப்பதிவு இயந்திரத்தில் சணல் கொண்டு கட்டப்பட்டிருந்தது. இதையெல்லாம் ஆதாரத்துடன் கூறி வாக்கு எண்ணிக்கையை அன்று நிறுத்தக் கோரினோம். <\/p><p>மேலும், மே 3-ம் தேதி மதியம்தான் விராலிமலைத் தொகுதி வாக்குப்பதிவு எண்ணிக்கை எண்ணி முடிக்கப்பட்டது. ஆனால் முன்னதாக  விஜயபாஸ்கரின் வெற்றியை உறுதிசெய்த அதிகாரிகள் மே 2-ம் தேதியைக் குறிப்பிட்டு வெற்றிச் சான்றிதழை தயாரித்துவைத்துவிட்டனர். இப்படி பல்வேறு முறைகேடுகள் செய்துதான் விஜயபாஸ்கர் வெற்றியைப் பெற்றுள்ளார். எனவேதான் அந்த வெற்றியை நிறுத்திவைக்கக் கோரி நீதிமன்றத்தை நாடியிருக்கிறேன்\" என்கிறார்.<\/p><p>இது தொடர்பாக  முன்னாள் அமைச்சர் விஜயபாஸ்கர் தரப்பில் பேசினோம். ``வாக்கு எண்ணிக்கை நடைபெற்ற நாளிலேயே ஒவ்வொரு சுற்றிலும் விஜயபாஸ்கர்தான் முன்னிலையில் இருந்தார். தமிழகத்தில் திமுக ஆட்சி அமைக்கும் அளவுக்கு தொகுதிகளைக் கைபற்றிய பின்னர்தான் விஜயபாஸ்கர் வெற்றிபெற்றதாக அறிவிக்கப்பட்டது. திமுக ஆட்சி அமைக்கும் நிலையில் அதிகாரிகள் அதிமுக வேட்பாளரான விஜயபாஸ்கருக்கு ஆதரவாகச் செயல்பட வேண்டிய அவசியம் என்ன? இது, சுயலாபத்துக்காக திமுக வேட்பாளர் தொடர்ந்த வழக்கு. மற்றப்படி வாக்கு எண்ணிக்கையில் எந்தக் குளறுபடியும் நடக்கவில்லை” என்றனர்.<\/p>","link":"https:\/\/www.vikatan.com\/news\/politics\/they-have-already-prepared-a-certificate-of-victory-petition-in-the-high-court-to-suspend-vijayabaskars-victory","image":["https:\/\/gumlet.assettype.com\/vikatan\/2021-04\/bc638910-968e-4bba-abd0-dd537f367df5\/FB_IMG_1616397817870.jpg"],"pubdate":"Wed, 16 Jun 2021 11:30:48 +0000"},{"title":"`வேலம்மாள் பாட்டி ஒரே நாளில் வைரலானது இப்படித்தான்!' - பின்னணி சுவாரஸ்யம் சொல்லும் ஜாக்சன் ஹெர்பி","text":"<p>தமிழக அரசு கொரோனா இரண்டாம்கட்ட நிவாரணமாக வழங்கிய ரூ. 2,000, மற்றும் மளிகைப் பொருள்கள் அடங்கிய பை நேற்று வழங்கப்பட்டது. கன்னியாகுமரி மாவட்டம் நாகர்கோவில் கீழகலுங்கடிப்பகுதியைச் சேர்ந்த 90 வயது பாட்டி வேலம்மாள், அரசு வழங்கிய நிவாரணத்தொகை மற்றும் மளிகைப்பொருள்களை பெற்றுக்கொண்ட மகிழ்ச்சியில் பொக்கை வாய்காட்டி சிரிக்கும் புகைப்படம் நேற்று சமூக வலைதளங்களில் செம வைரலானது. அந்தப் புகைப்படத்தை தமிழக முதல்வர் ஸ்டாலின், `இந்த ஏழைத் தாய்மார்களின் சிரிப்பே, நமது அரசின் சிறப்பு' எனக் குறிப்பிட்டு தனது ட்விட்டர் பக்கத்தில் பதிவேற்றம் செய்திருந்தார்.<\/p><p>ஒரே நாளில் வலைதளங்களில் வைரலான கீழகலுங்கடியைச் சேர்ந்த மூதாட்டி வேலம்மாளிடம் நாம் பேசினோம்.<\/p><p>``எனக்கு 90 வயசு ஆவுது. நாப்பது வருஷத்துக்கு முன்னாடி வீட்டுக்காரரு இறந்துட்டாரு. என் மகனும், மகளும் தனித்தனியா வசிக்குறாங்க. நான் கீழகலுங்கடியில இருக்கேன். எனக்கு இங்க உள்ள நல்லவங்க சாப்பாடு தர்றாங்க. என் போட்டோ எங்க எல்லாமோ அனுப்பினதாச் சொன்னாங்க. எல்லாம் நல்லதுக்குத்தான்\" என்று சொல்லி அதே பொக்கைவாய் காட்டிச் சிரிக்கிறார். <\/p><p>தன் மகள் திருப்பூரில் இருப்பதாகக் கூறுகிறார் வேலம்மாள். மகளின் வீடு பூட்டியிருக்கிறது. அந்த வீட்டின் திண்ணையில்தான் வாழ்ந்துவருகிறார் வேலம்மாள். யாராவது கொடுக்கும் உணவை திண்ணையிலும், தெருவிலும் அமர்ந்து சாப்பிட்டு வருகிறார். மகளின் வீட்டினுள் வேலம்மாவை தங்க வைக்க ஊர்மக்கள் முயன்றும்  அது நிறைவேறவில்லை என்கிறார்கள்.<\/p><figure><img src=\"https:\/\/gumlet.assettype.com\/vikatan\/2021-06\/7d5fd2aa-2139-451e-ae90-1fba848dc053\/IMG_20210616_WA0013.jpg\" \/><figcaption>வேலம்மாள் பாட்டி<\/figcaption><\/figure><p>வேலம்மாள் பாட்டியை புகைப்படம் எடுத்த புகைப்படக் கலைஞர் ஜாக்சன் ஹெர்பியிடம் பேசினோம்.<\/p><p>``எனக்குச் சின்ன வயசுல படிப்பு ஏறல. ஃபோட்டோ எடுக்கிறதுல ரொம்ப ஆர்வம் இருந்தது. என் மாமா மதன்குமார் எனக்கு ஒரு உள்ளூர் சேனல்ல வீடியோகிராஃபரா வேலை வாங்கிக்கொடுத்தார். அடுத்ததா சென்னையில ஒரு பத்திரிகையில ஃபோட்டோகிராஃபரா வேலைக்குச் சேர்ந்தேன். அந்த வேலையை விட்டுட்டு மறுபடியும் நாகர்கோவில் வந்தேன். அப்ப என்கிட்ட சொந்தமா கேமரா இல்ல. ஆனா புகைப்படம் எடுத்துச் சாதிக்கணும்கிற எண்ணம் இருந்தது.<\/p><p>என் ஆசையை அப்பாகிட்ட சொன்னேன். அவர், வீட்டு முன்னாடி ஒரு சென்ட் நிலத்தை வித்து ரெண்டரை லட்சம் ரூபாய்க்குக் கேமரா வாங்கித் தந்தார். அப்போ அவர் சொன்ன ஒரே விஷயம் இதுதான்: `நீ கல்யாண வீட்டுல புகைப்படம் எடுக்க கமிட் ஆகக்கூடாது. உன் புகைப்படத்தை உலகமே பேசணும்!' <\/p><p>மேலும், நான் புகைப்பட கலைஞனா மாற உத்வேகம் தந்தவர் ஜோதிநிர்மலா ஐ.ஏ.எஸ். அவங்க இன்னைக்கு வரைக்கும் என்னை ஒரு மகனாக நினைச்சு வழிகாட்டுறாங்க.<\/p><figure><img src=\"https:\/\/gumlet.assettype.com\/vikatan\/2021-06\/ed734067-863b-4a9c-bffb-d57b34d5ea48\/FB_IMG_1623833899467.jpg\" \/><figcaption>புகைப்பட கலைஞர் ஜாக்சன் ஹெர்பி<\/figcaption><\/figure><p>என் திறமையைப் பார்த்த நாகர்கோவில் மாநகராட்சி கமிஷனராக இருந்த சரவணக்குமார், என்னை மாநகராட்சியில தினக்கூலி அடிப்படையில் புகைப்படக் கலைஞரா நியமித்தார். அந்தப் பணி இப்பவும் தொடருது. <\/p><p>கொரோனா முதல் அலை வந்த சமயத்துல, கொரோனா பாதிச்சு இறந்தவங்க உடலை தகனம் செய்வதால அந்த நோய்த்தொற்று தங்கள் பகுதியில வரும்ங்கிற தவறான எண்ணம் தமிழக மக்களிடம் ஏற்பட்டிருந்தது. அந்த சமயத்தில நாகர்கோவில் மாநகராட்சி கமிஷனரா இருந்த சரவணக்குமார், மாநகராட்சி எரிவாயு தகன மேடையில கொரோனா பாதித்தவரின் உடல் போன்று பொம்மை உடலை தகனம் செய்து விழிப்புணர்வு ஏற்படுத்தினார். அதன் பிறகு கொரோனா பாதித்தவர்களின் உடல் தகனம் செய்யப்பட்டது. அதை பிபிஇ கிட் அணிந்துகொண்டு நான் சென்று புகைப்படம் எடுத்தேன். கொரோனா நோயாளிகள் தங்கவைக்கப்பட்டிருந்த வார்டில் பிபிஇ கிட் அணிந்து சென்று அவர்களுக்கு வழங்கப்படும் சிகிச்சை, உணவுகள் பற்றின புகைப்படங்களை பதிவு செஞ்சேன்.<\/p><figure><img src=\"https:\/\/gumlet.assettype.com\/vikatan\/2021-06\/48b7c20b-37f1-4581-9b58-3ba08cf0c753\/IMG_20210615_WA0017.jpg\" \/><figcaption>மூதாட்டி வேலம்மாளுடன் ஜாக்சன் ஹெர்பி<\/figcaption><\/figure><p>Also Read: <a href=\"https:\/\/www.vikatan.com\/news\/general-news\/why-most-of-the-indian-transpersons-cant-able-to-access-govt-benefits-and-services\">கொரோனா: அரசின் உதவிகளைப் பெறமுடியாமல் தவிக்கும் திருநர் சமூகம்; தீர்வு என்ன? <\/a><\/p><p>தமிழக அரசு கொரோனா நிவாரணமாக வழங்கிய 2,000 ரூபாய் மற்றும் மளிகைப் பொருள்களை ரேஷன் கடைகள்ல நேற்று விநியோகம் செய்தாங்க. நாகர்கோவில் நகராட்சிக்குட்பட்ட கீழகலுங்கடி பகுதி ரேஷன் கடைக்கு நான் போனேன். அங்க பாட்டி வேலம்மாள் ரேஷன் பொருள்களை வாங்கிக்கொண்டு வீட்டுத் திண்ணையில உட்கார்ந்து இருந்தாங்க. `பாட்டி போட்டோ எடுக்கணும், அந்த ரேஷன் பொருளோட, பணத்தையும் காட்டுங்க'ன்னு சொன்னேன். அதுக்கு அந்தப் பாட்டி, `அந்தப் பணத்த காட்டமாட்டேன், அது நான் சேலை எடுக்க வச்சிருக்கேன்' சொன்னாங்க.<\/p><p>அவங்ககிட்ட ஜாலியா பேசி, `சும்மா காட்டுங்க பாட்டி...'னு சொன்னேன். உடனே பணத்தையும், மளிகைப் பொருள்களையும் காட்டிட்டு சந்தோஷத்துல பொக்கை வாய் காட்டி சிரிச்சாங்க. அதை அப்படியே கேமராவில பதிவு செஞ்சேன். அடுத்ததா, அங்க இருந்து நான் பைக்குல வீட்டுக்குப் போய்க்கிட்டு இருக்கும்போது, என் மொபைல்ல ஒரு மெசேஜ் வந்தது. பத்திரிகையாளர்களுக்கு தமிழக அரசு வழங்கும் 5,000 என் வங்கிக் கணக்குக்கு வந்ததுக்கான மெசேஜ் அது. <\/p><p>அப்ப, அந்தப் பாட்டி, `நான் சேலை எடுக்க இந்தப் பணத்தை வெச்சிருக்கேன்'னு சொன்னது ஞாபகம் வந்தது. பாட்டிக்கு சேலை எடுத்துக் கொடுக்கலாம்னு நினைச்சேன். லாக்டெளன்ல துணிக்கடைகள் மூடியிருக்கிறதால, ஏ.டி.எம்-க்கு போய் 2,000 ரூபாய் எடுத்து அந்தப் பாட்டி வீட்டுக்குப் போய் அவங்ககிட்ட கொடுத்து சேலை எடுத்துக்கோங்கனு சொல்லிட்டு வந்துட்டேன்.<\/p><figure><img src=\"https:\/\/gumlet.assettype.com\/vikatan\/2021-06\/c46f3b64-958a-40ac-aae2-2233f82c297a\/IMG_20210616_WA0017.jpg\" \/><figcaption>மூதாட்டி வேலம்மாள்<\/figcaption><\/figure><p>Also Read: <a href=\"https:\/\/www.vikatan.com\/living-things\/animals\/vandalur-zoo-lions-affected-by-canine-distemper-virus-followed-by-covid-19\">முதலில் கொரோனா, இப்போது கெனைன் டிஸ்டம்பர் வைரஸ்; வண்டலூர் சிங்கங்களின் தற்போதைய நிலை என்ன?<\/a><\/p><p>அதன் பிறகுதான் அந்த ஃபோட்டோக்களை ஃபேஸ்புக்ல போட்டேன். கொஞ்ச நேரத்துல என்னை நாகர்கோவில் மாநகராட்சி கமிஷனர் ஆஷா அஜித் கூப்பிட்டாங்க. அந்த புகைப்படங்களை டி.ஐ.பி.ஆர் (DIPR - Directorate of the Information and Public Relations)-ல கேட்டதாச் சொன்னாங்க. அதுக்குப் பிறகு செய்தித்துறை இயக்குநர் என்கிட்ட  பேசினார். நான் புகைப்படங்களை அனுப்பிவெச்சேன். என் புகைப்படங்களை தமிழக முதல்வர் ஸ்டாலின், தனது ட்விட்டர் பக்கத்தில் பகிர்ந்தது ரொம்பப் பெருமையா இருக்குது. <\/p><p>என் அப்பா ஒரு வருஷத்துக்கு முன்னாடி இறந்துட்டார். இப்போ அவர் இருந்திருந்தா பேரானந்தம் அடைஞ்சிருப்பார்\" என்றவர், ``ஒரு நாளாவது சி.எம்-க்கு போட்டோகிராஃபரா வேலை பார்க்கணும்கிறதுதான் என்னோட கனவு\" என்றார்.<\/p><p>லைஃப் இஸ் பியூட்டிஃபுல்! <\/p>","link":"https:\/\/www.vikatan.com\/news\/tamilnadu\/photographer-jackson-herby-shares-the-story-behind-vellammal-paati-viral-photo","image":["https:\/\/gumlet.assettype.com\/vikatan\/2021-06\/ca153776-1534-4c86-b707-0560c1a3731c\/20210615112803_IMG_7608_01.jpeg"],"pubdate":"Wed, 16 Jun 2021 10:54:00 +0000"},{"title":"தினந்தோறும் 50 பேருக்கு உணவு, புற்றுநோயாளிகளுக்கு உதவி; எளியவர்களின் நாயகி டெய்சி ராணி! #SheInspires","text":"<p>தமிழகத்தில் கொரோனா பரவலைக் கட்டுக்குள் கொண்டு வரும் வகையில் தளர்வுகளுடன் கூடிய ஊரடங்கு அமலில் இருக்கிறது. குறிப்பாக, கூலித் தொழிலாளர்கள் பலரும் வாழ்வாதாரம் இழந்து தவித்து வருகின்றனர். இதற்கிடையே, சாலையோரங்களில் யாசகம் பெற்று வாழ்க்கை நடத்தி வந்தவர்கள் பலரும் ஒரு வேளை சாப்பாடு கிடைக்காமல் திண்டாடிக் கொண்டிருக்கின்றனர். அப்படித் தவிப்பவர்களுக்கும், அரசு மருத்துவமனையில் சிகிச்சை பெற்று வரும் நோயாளிகளின் உறவினர்களுக்கும் என 50-க்கும் மேற்பட்டோருக்கு தினமும் மதிய சாப்பாடு கொடுத்து அவர்களை நெகிழ வைக்கிறார், புதுக்கோட்டையைச் சேர்ந்த டெய்சி ராணி. <\/p><p>`ஜோமன் ஃபவுண்டேஷன்' என்ற தன் அமைப்பு மூலம் புற்றுநோயாளிகளுக்குத் தொடர்ந்து உதவி செய்து வரும் டெய்சி ராணி, ஊரடங்கு நேரத்தில் இப்படி சாப்பாடின்றி தவிப்பவர்களுக்கு உணவு வழங்கி வருகிறார்.<\/p><figure><img src=\"https:\/\/gumlet.assettype.com\/vikatan\/2021-06\/244919f9-10c8-4e3a-be06-c44e23985204\/IMG_20210606_WA0099.jpg\" \/><figcaption>டெய்சி ராணி<\/figcaption><\/figure><p>அதோடு, கொரோனாவால் பாதிக்கப்பட்டு வீடுகளில் தனிமைப்படுத்தப்பட்டுள்ள நோயாளிகளுக்கு உணவுப் பொருள்கள், மருந்து, மாத்திரைகள் வாங்கிக் கொடுப்பது எனத் தேவையான உதவிகளைச் செய்து வருகிறார். சமீபத்தில் புதுக்கோட்டையில் உள்ள தனியார் கல்லூரி ஒன்றில் வேலைபார்த்த  ஆசிரியை மாரடைப்பால் திடீரென இறந்தார். அவர் மகளுக்கு 9 வயது. ஏற்கெனவே அந்தச் சிறுமியின் அப்பாவும் உயிரிழந்துவிட்டார். நிர்க்கதியாக நின்ற அந்தச் சிறுமியின் படிப்புச் செலவை முழுவதுமாக ஏற்றுக்கொண்டு அந்தக் குடும்பத்தையும் நெகிழ வைத்திருக்கிறார் டெய்சி ராணி.<\/p><p>டெய்சி ராணியிடம் பேசினோம்.<\/p><p>``அஞ்சு வருஷத்துக்கு முன்னால என்னோட ஃப்ரெண்டோட தம்பிக்கு கேன்சர் வந்திருச்சு. சின்ன வயசுதான். தனியார் மருத்துவமனையில வச்சு முடிஞ்சளவு வைத்தியம் பார்த்தாங்க. ஆனாலும், குணப்படுத்த முடியலை. ஒரு கட்டத்துல அவரைக் காப்பாத்த முடியாதுன்னு சொல்லிட்டாங்க. வீட்டுக்குக் கூட்டி வர ஆம்புலன்ஸுக்குக்கூட பணம் இல்ல. அப்போ என்னால முடிஞ்ச உதவியை செஞ்சேன். சில தினங்கள்லேயே அவர் இறந்து போயிட்டார். சின்ன வயசுலேயே அவரோட மனைவியும் பிள்ளைகளும் நிர்கதியாகிட்டாங்க. உடனே இன்னொரு நண்பர் மூலமா அவங்களுக்குப் பண உதவி செஞ்சேன். அதோட ஒரு டிரஸ்ட்கிட்ட பேசி, அந்தப் பிள்ளைகளோட படிப்புச் செலவு முழுவதையும் ஏத்துக்க வச்சேன்.<\/p><figure><img src=\"https:\/\/gumlet.assettype.com\/vikatan\/2021-06\/612c7752-6b34-4754-8cd7-d5616006fb60\/IMG_20210606_WA0096.jpg\" \/><figcaption>டெய்சி ராணி<\/figcaption><\/figure><p>Also Read: <a href=\"https:\/\/www.vikatan.com\/news\/women\/story-of-student-lydia-who-helped-poor-and-abandoned-people-tirelessly-she-inspires\">``இல்லாதவர்களுக்கு உதவுவது ஒரு போதை!\" - அறம் செய்யும் இளம்பெண் லிடியா #SheInspires<\/a><\/p><p>அந்த நிகழ்வுக்கு அப்புறம்தான் புற்றுநோயால் பாதிக்கப்பட்ட குடும்பங்களுக்கு உதவ ஆரம்பிச்சேன். அதே நேரத்துல நிறைய நண்பர்கள் தானா உதவ முன்வந்தாங்க. இந்த உதவுகளை வெளிப்படைத் தன்மையோட பண்ணலாம்னு அப்பா, அம்மா பெயரைச் சுருக்கி `ஜோமன் ஃபவுண்டேஷன்' என்ற பெயர்ல 2016-ல ஒரு அமைப்பை ஆரம்பிச்சேன். இப்போ அஞ்சு வருஷமா, புற்றுநோயால பாதிக்கப்பட்டவங்களுக்கு மருந்து மற்றும் மருத்துவ உதவி, அவங்க குடும்பங்களுக்குத் தேவையான உணவு, பிள்ளைகளுக்குக் கல்வி உதவினு தொடர்ச்சியா உதவிக்கிட்டு வர்றேன். என் அப்பா, அம்மா, கணவர்னு மூணு பேருமே எனக்கு ரொம்ப சப்போர்ட். அதனாலதான் என்னால இப்படி சுதந்திரமா இயங்க முடியுது.<\/p><p>டிரஸ்ட் அப்படீன்னா அமெரிக்க நிதி, ஆப்பிரிக்கா நிதின்னு எல்லாம் வரும்னு சிலர் சொல்வாங்க. நமக்கு அப்படியெல்லாம் இல்ல. எனக்கு நெருக்கமான அஞ்சு பேராலதான், `ஜோமன்' தொடர்ச்சியா இயங்கிட்டு இருக்கு. என்னோட அக்கவுன்ட்டுக்குப் பணம் போட்டுட்டா, கஷ்டப்படுறவங்ககிட்ட உடனே சரியாகப் போய் சேர்ந்திடும்னு நம்பித்தான் அனுப்புறாங்க. அதை இதுவரையிலும் சரியா செஞ்சிக்கிட்டு இருக்கேன். <\/p><p>இது ஒருபுறம் இருக்க, லாக்டௌன்ல பொதுமக்கள் ரொம்பவே கஷ்டப்படுறதைப் பார்த்தப்போ மனசு சோர்ந்துபோச்சு. போன வருஷம் லாக்டௌன் அப்போ 21 நாள் தொடர்ச்சியா ஆதரவற்றவங்களுக்குச் சாப்பாடு கொடுத்தேன். இந்த வருஷமும் லாக்டௌன் ஆரம்பிச்சப்போ, ராணியார் மருத்துவமனையில நோயாளிகளின் உறவினர்கள் சாப்பாடு இல்லாம தவிப்பதாகத் தகவல் கேள்விப்பட்டு, அவங்களுக்கு தொடர்ச்சியா 15 நாள் வரைக்கும் சாப்பாடு கொடுத்தேன்.<\/p><figure><img src=\"https:\/\/gumlet.assettype.com\/vikatan\/2021-06\/88e5335a-fad9-4836-895e-1691b04d258c\/IMG_20210606_WA0072.jpg\" \/><figcaption>டெய்சி ராணி<\/figcaption><\/figure><p>Also Read: <a href=\"https:\/\/www.vikatan.com\/lifestyle\/women\/madurai-woman-campaigning-values-of-tirukkural-through-her-kolams-she-inspires\">`திருக்குறளை இப்படியும் கொண்டு சேர்க்கலாம்!' - கோலம் மூலம் தமிழ் பரப்பும் மாலதி #SheInspires<\/a><\/p><p>அதுக்கப்புறம், அவங்களுக்கு இன்னும் சிலர் மூலமா சாப்பாடு கிடைக்க வர, நான் நிறுத்திட்டேன். பின்னர்தான், கொரோனாவால பாதிக்கப்பட்டு வீட்ல  தனிமைப்படுத்தப்பட்டவங்க, அவங்களோட குடும்பத்தினர் வெளியே வர முடியாம சிரமப்படுவதாகக் கேள்விப்பட்டு அவர்களுக்குத் தேவையான உணவு, அரிசி, காய்கறிகள், மருந்து, மாத்திரைகளை வாங்கிக் கொடுத்துக்கிட்டு வர்றேன். <\/p><p>இதுக்கிடையே, புற்றுநோயால் பாதிக்கப்பட்ட நோயாளிகளுக்கு உதவும் பணியும் தொடருது. கொரோனா பேரிடர் காலத்துல தொடர்ந்து என்னால முடிந்ததைச் செய்யணும். அதேபோல, இயன்றவர்கள் இல்லாதவர்களுக்கு உதவணும்\" என்கிறார் டெய்சி ராணி.<\/p>","link":"https:\/\/www.vikatan.com\/news\/women\/daisy-rani-helping-stranded-people-and-cancer-patients-in-this-pandemic-time","image":["https:\/\/gumlet.assettype.com\/vikatan\/2021-06\/f8f0fc5d-c83f-4ed0-a983-acf13cbe179f\/IMG_20210606_WA0123.jpg"],"pubdate":"Wed, 16 Jun 2021 10:22:00 +0000"},{"title":"கோவை:`கஞ்சா கடத்திய காதல் ஜோடி; கைதுசெய்த போலீஸ்!'","text":"<p>கோவை மாவட்டத்தில், கடந்த சில ஆண்டுகளாகவே கஞ்சா உள்ளிட்ட போதைப்பொருள்கள் பயன்படுத்துவது அதிகரித்துவருகிறது. போதைப் பொருள்கள் விற்பது மற்றும் பயன்படுத்துவது போன்றவற்றில் பெண்களும் ஆங்காங்கே ஈடுபடுவது அதிர்ச்சியளிக்கும் விஷயமாக இருந்துவருகிறது.<\/p><figure><img src=\"https:\/\/gumlet.assettype.com\/vikatan\/2021-05\/e4afd14a-7a00-4ec3-8a07-e0ac8080b03c\/IMG_20200415_WA0046.jpg\" \/><figcaption>கோவை<\/figcaption><\/figure><p>Also Read: <a href=\"https:\/\/www.vikatan.com\/news\/crime\/chennai-police-injured-in-bomb-blast-in-andhra\">சென்னை: கஞ்சா பொட்டலங்களுடன் இருந்த நாட்டு வெடிகுண்டு! - ஆந்திராவில் நடந்தது என்ன? <\/a><\/p><p>தற்போது ஊரடங்கு காலம் என்பதால், கோவையில் டாஸ்மாக் கடைகளுக்கு அனுமதி இல்லை. இதனால், கஞ்சா கடத்துவது அதிகரித்துவருகிறது. கடந்த இரண்டு நாள்களில் மட்டும் கஞ்சா கடத்திய வழக்கில் ஒன்பது பேர் கைதுசெய்யப்பட்டுள்ளனர்.<\/p><p>இந்தநிலையில், பீளமேடு பகுதியில் கஞ்சா கடத்திய வழக்கில் ஒரு காதல் ஜோடி கைதுசெய்யப்பட்டுள்ளனர். கோவை, பீளமேடு பகுதியைச் சேர்ந்தவர் சூர்யா என்றழைக்கப்படும் சூர்யபிரசாத் (வயது 21). சூர்யா கல்லூரிப் படிப்பை முடித்தவர். அதேபோல விருதுநகர் மாவட்டத்தைச் சேர்ந்த தமன்னா என்றழைக்கப்படும் வினோதினி (வயது 21). தமன்னா டிப்ளோமா நர்ஸிங் முடித்துள்ளார்.<\/p><figure><img src=\"https:\/\/gumlet.assettype.com\/vikatan\/2021-06\/e6e4c7a0-913c-4d3d-91f8-8db3a9eabd88\/IMG_20210616_WA0032.jpg\" \/><figcaption>சூர்யா<\/figcaption><\/figure><p>இவர்கள் இருவரும் தனியாக வீடு எடுத்துத் தங்கிவந்திருக்கின்றனர். காதலித்துவரும் இவர்கள், விரைவில் திருமணம் செய்யவும் திட்டமிட்டிருந்தனர்.<\/p><p>இதற்கிடையே, பீளமேடு, நேரு நகர் சூர்யாவும், தமன்னாவும் சென்றபோது போலீஸார் ரோந்துப்பணியில் இருந்தனர். இவர்கள் மீது சந்தேகப்பட்டு சோதனை செய்தனர். அப்போது, இவர்கள் பையில் சுமார் இரண்டே கால் கிலோ கஞ்சா வைத்திருந்தது தெரியவந்தது.<\/p><figure><img src=\"https:\/\/gumlet.assettype.com\/vikatan\/2021-06\/4ba712d1-9d17-43c8-8d9c-c8baa3d8c872\/IMG_20210616_WA0031.jpg\" \/><figcaption>வினோதினி<\/figcaption><\/figure><p> இதையடுத்து,  இருவரையும் போலீஸார் கைதுசெய்து சிறையில் அடைத்தனர். இவர்கள் மீது வேறு ஏதேனும் வழக்கு இருக்கிறதா, இவர்களின் பின்னணி என்ன என்பது குறித்து பீளமேடு போலீஸார் விசாரித்துவருகின்றனர்.<\/p>","link":"https:\/\/www.vikatan.com\/news\/crime\/coimbatore-lovers-arrested-under-drug-case","image":["https:\/\/gumlet.assettype.com\/vikatan\/2019-06\/0a1674ad-f79b-4b42-872c-6a04f24ad989\/158942_thumb.jpg"],"pubdate":"Wed, 16 Jun 2021 09:33:14 +0000"},{"title":"`கட்சியைக் கைப்பற்றுவதற்காக அன்றாடம் நாடகம் நடத்துகிறார்!’ - சசிகலாவைச் சாடும் புதுச்சேரி அதிமுக","text":"<p>புதுச்சேரி கிழக்கு மாநில அ.தி.மு.க நிர்வாகிகள் மற்றும் பொதுக்குழு உறுப்பினர்களின் ஆலோசனைக் கூட்டம், உப்பளத்திலுள்ள தலைமைக் கழகத்தில் இன்று நடைபெற்றது. கிழக்கு மாநிலச் செயலாளர் அன்பழகன் தலைமையில் நடைபெற்ற இந்தக் கூட்டத்தில் முன்னாள் முதல்வர் எடப்பாடி பழனிசாமி மற்றும் முன்னாள் துணை முதல்வர் ஓ.பன்னீர்செல்வம் ஆகியோருக்கு வாழ்த்து தெரிவித்ததுடன், சசிகலாவைக் கண்டித்து தீர்மானம் நிறைவேற்றப்பட்டது. அந்தத் தீர்மானத்தில், “நடைபெற்ற சட்டமன்றத் தேர்தலுக்கு முன்பாக அரசியலிலிருந்து ஒதுங்கியிருக்கப்போவதாக அறிவித்தார் சசிகலா.<\/p><figure><img src=\"https:\/\/gumlet.assettype.com\/vikatan\/2021-06\/f98f79c2-7b52-41d5-b0f3-2b1a27f4880f\/IMG_20210616_WA0036.jpg\" \/><figcaption>புதுச்சேரி கிழக்கு மாநில அ.தி.மு.க நிர்வாகிகள் கூட்டம்<\/figcaption><\/figure><p>இந்தத் தேர்தலில் குறைவான வாக்கு சதவிகித அளவில் கழகம் ஆட்சியை இழந்திருந்தாலும், அ.தி.மு.க-வின் அசுர வளர்ச்சியைக் கண்டிருக்கிறது. அதைக் கருத்தில் கொண்டு மீண்டும் கழகத்தில் குழப்பத்தை ஏற்படுத்தி அ.தி.மு.க-வைக் கைப்பற்றுவதுடன், அதைத் தனது குடும்பச் சொத்தாக மாற்ற வேண்டும் என்ற குறுகிய எண்ணத்தில் இருக்கிறார் சசிகலா. அதனால்தான் அவர் தினந்தோறும் நாடகத்தனமான செயலில் ஈடுபட்டுவருகிறார். அதை புதுச்சேரி அ.தி.மு.க வன்மையாக கண்டிக்கிறது.<\/p><p>அதேபோல கேள்வியும் நானே... பதிலும் நானே! என்ற விதத்தில் தினந்தோறும் தொண்டர்களிடம் பேசுவதாக வீண் விளம்பரம் செய்து கழகத்தில் குழப்பம் ஏற்படுத்த நினைக்கிறார் சசிகலா. அவரின் தீய முயற்சியை முறியடித்து, கழகத்தை இரும்புக் கோட்டையாக மாற்ற அயராது பாடுபடும் கழக ஒருங்கிணைப்பாளர், இணை ஒருங்கிணைப்பாளர் ஆகியோருக்கு புதுச்சேரி மாநிலக் கழகம் சார்பில் வாழ்த்துகளைத் தெரிவித்துக்கொள்கிறோம்” என்று குறிப்பிடப்பட்டிருக்கிறது.<\/p><p>Also Read: <a href=\"https:\/\/www.vikatan.com\/news\/election\/update-on-puducherry-kamaraj-nagar-by-election\">கொந்தளிக்கும் பி.ஜே.பி… போர்க்கொடி தூக்கும் அ.தி.மு.க… புதுச்சேரி இடைத்தேர்தல் லைவ் ரிப்போர்ட்!<\/a><\/p><p>கூட்டத்தின் முடிவில் செய்தியாளர்களைச் சந்தித்த அ.தி.மு.க-வின் கிழக்கு மாநிலச் செயலாளர் அன்பழகன், “முன்னாள் முதல்வர் ஜெயலலிதா மறைவுக்குப் பிறகு இ.பி.எஸ் மற்றும் ஓ.பி.எஸ் தலைமையில் கட்டுப்பாடான இயக்கமாக அ.தி.மு.க செயல்பட்டுவருகிறது. அரசியலிலிருந்து விலகுவதாகக் கூறிய சசிகலா, தேர்தலுக்குப் பின் கட்சியில் குழப்பத்தை ஏற்படுத்த முயல்கிறார். புதுச்சேரி அ.தி.மு.க அதைக் கண்டிப்பதுடன், அந்தத் தவறான போக்கை தடுத்து நிறுத்தும் நடவடிக்கைகளுக்கு முழு ஒத்துழைப்பையும் அளிப்போம். இந்தத் தேர்தலோடு அ.தி.மு.க அழிந்துவிடும் என்று நினைத்தார் சசிகலா. ஆனால் தேர்தலுக்குப் பிறகும் கட்சி வளர்ச்சி பெற்றிருப்பதால் அதைக் கைப்பற்ற நினைக்கிறார்” என்றார்.<\/p>","link":"https:\/\/www.vikatan.com\/government-and-politics\/politics\/admk-slams-sasikala-for-playing-a-drama-to-capture-the-party","image":["https:\/\/gumlet.assettype.com\/vikatan\/2021-06\/b073d038-f664-404f-9f97-b93fec49a246\/sasikala.jpg"],"pubdate":"Wed, 16 Jun 2021 08:24:00 +0000"},{"title":"100 மாணவர்களின் குடும்பங்களுக்கு காய்கறி, மளிகைப்பொருள்... ஓய்வுபெற்ற தமிழாசிரியரின் தன்னலமற்ற உதவி!","text":"<p>கொரோனா இரண்டாவது அலையின் காரணமாக தமிழகத்தில் ஒரு சில தளர்வுகளுடன் ஊரடங்கு அமல்படுத்தப்பட்டுள்ளது. இதனால் ஆதரவற்றவர்கள், முதியோர்கள், மாற்றுத்திறனாளிகள், தினக்கூலிகள் மிகுந்த சிரமத்திற்கு உள்ளாகியிருக்கின்றனர். இந்த நிலையில், ஆங்காங்கே தன்னார்வத் தொண்டு நிறுவனங்கள், தன்னார்வலர்கள், சமூக சேவகர்கள் உணவு சமைத்து கொடுப்பது, அத்தியாவசிய பொருள்கள் வழங்குவது என இந்த இக்கட்டான சூழ்நிலையிலும் தங்களால் இயன்ற உதவிகளைச் செய்து வருகின்றனர்.<\/p><p>இந்த சூழலில்தான் தூத்துக்குடியைச் சேர்ந்த ஓய்வுபெற்ற தமிழாசிரியர் ஹரிஹரன், தான் பணிபுரிந்த தூய சவேரியார் ஆண்கள் மேல்நிலைப்பள்ளியில் வறுமையில் வாடி வரும் 100 மாணவர்களின் குடும்பத்திற்கு தனது சொந்த நிதியில் இருந்து அரிசி, காய்கறிகள், மளிகைப் பொருட்கள் அடங்கிய 65,000 ரூபாய் மதிப்பிலான தொகுப்பினை தன் மனைவி கலாவுடன் இணைந்து வழங்கியுள்ளார்.<\/p><figure><img src=\"https:\/\/gumlet.assettype.com\/vikatan\/2021-06\/02c071db-f2b8-492e-94af-b198784a1da3\/IMG_20210614_WA0022.jpg\" \/><figcaption>மனைவி கலாவுடன், ஹரிஹரன்<\/figcaption><\/figure><p>“நான் 31 ஆண்டுகள் பட்டதாரி ஆசிரியர் நிலையில், தமிழாசிரியராக இந்தப் பள்ளியில்தான் பணி செய்தேன். கொரோனா பரவலால் பள்ளிகள் எல்லாம் மூடி கிடக்கின்றன. மாணவர்கள் நிறைந்த வகுப்பறைகளும், மைதானமும் வெறிச்சோடிக் கிடக்கிறது. ஊரடங்கினால், மாணவர்களுக்கான கல்வி மட்டுமல்ல, தொழில்களும் முடங்கிப் போயுள்ளன. நான் பணி செய்த இந்தப் பள்ளியில் படித்து வரும் பெரும்பாலான மாணவர்கள் பின்தங்கிய நிலையிலுள்ள குடும்பத்தில் இருந்து வருபவர்கள்.<\/p><figure><img src=\"https:\/\/gumlet.assettype.com\/vikatan\/2021-06\/befdaf46-5dfb-4d0f-b6de-c53ebdef557b\/2021_06_14_13_33_44.jpg\" \/><figcaption>நிவாரண பொருட்கள் தொகுப்பு<\/figcaption><\/figure><p>குடும்ப கஷ்டத்தையும், வறுமைச் சூழலையும் உணர்ந்து படித்து முன்னேறி வருபவர்கள். இம்மாணவர்களுக்கு பள்ளி நிர்வாகம் தாண்டி, சக ஆசியர்களும் தங்களால் முடிந்த உதவிகளைச் செய்து வருகிறார்கள். கடந்த ஆண்டு கொரோனா முதல் அலையின்போது பள்ளி நிர்வாகத்துடன், சக ஆசிரியர்கள் இணைந்து 225 மாணவர்களின் குடும்பத்திற்கு அரிசி, காய்கறி, மளிகைப் பொருட்கள் தொகுப்பை வழங்கினார்கள். அதில், ஓய்வு பெற்ற ஆசிரியர் என்ற முறையில் நானும் எனது பங்களிப்பைச் செலுத்தினேன்.<\/p><p>இந்த ஆண்டும், கொரோனா ஊரடங்கு உத்தரவு பிறக்கப்பட்டபோதே, 100 மாணவர்களைத் தேர்வு செய்து அவர்களின் குடும்பத்திற்காக அரிசி, காய்கறி, மளிகைத் தொகுப்பை என்னுடைய சொந்த செலவிலேயே கொடுக்கலாம் என நானும், என் மனைவி கலாவும் சேர்ந்து முடிவெடுத்தோம். எங்களின் இந்த முடிவை பள்ளியின் தலைமையாசியர் அருட்சகோதரர் ஆரோக்கியதாஸிடம் சொன்னேன். அவரும் சம்மதித்தார். 6-ம் வகுப்பு முதல் 12-ம் வகுப்பு வரை மொத்தப் பிரிவுகளில் 45 வகுப்பபுகள் உள்ளன. <\/p><figure><img src=\"https:\/\/gumlet.assettype.com\/vikatan\/2021-06\/b5c53187-afeb-4406-90db-532d6494fd73\/IMG_20210614_WA0050.jpg\" \/><figcaption>நிவாரணப் பொருள் பெற வந்த மாணவர்கள்<\/figcaption><\/figure><p>ஒரு வகுப்பறைக்கு 2 மாணவர்கள் என அந்தந்த வகுப்பாசிரியர்கள் மொத்தம் 90 பேரை தேர்வு செய்தனர். இதுதவிர 12-ம் வகுப்பு படித்து வரும் 10 மாணவர்கள் தன்னார்வத்தின் பேரில் முன்களப் பணியாளர்களாக அரசு மருத்துவமனையில் கொரோனா சிகிச்சைப் பிரிவில் சேவையாற்றி வருகிறார்கள். அந்த மாணவர்களையும் சேர்த்து மொத்தம் 100 மாணவர்களின் குடும்பத்திற்கு தலா 10 கிலோ அரிசி, காய்கறிகள், மளிகைத் தொகுப்பினை வழங்கியுள்ளோம்” என்றார் ஆசிரியர் ஹரிஹரன். <\/p><p>“அந்த நிவாரணத் தொகுப்புகளை ஒவ்வொரு மாணவரும், அவரின் பெற்றோரும் கையில் பெற்றபோது வெளிப்பட்ட சந்தோஷத்தில் பூரித்துப் போனோம். அவர்களின் முகத்தில் இறைவனைக் கண்டேன். பெற்ற பிள்ளைகளையும் எங்களிடம் படிக்கும் பிள்ளைகளையும் எப்போதுமே நாங்கள் வெவ்வேறாக நினைத்ததில்லை. ஊரடங்கால் பெற்றோர்களுக்கு வேலைவாய்ப்பில்லாததால் வறுமையில் தவிக்கும் எங்கள் பிள்ளைகள் ஒருபோதும் பசியோடு இருக்கக்கூடாது” எனத் தழுதழுக்கிறார் ஹரிஹரண்.<\/p>","link":"https:\/\/www.vikatan.com\/news\/education\/retired-tamil-teacher-provided-relief-packages-to-100-underprivileged-students","image":["https:\/\/gumlet.assettype.com\/vikatan\/2021-06\/eb59f866-19ae-4035-8c19-a635081e63ce\/IMG_20210614_WA0052.jpg"],"pubdate":"Wed, 16 Jun 2021 06:19:13 +0000"},{"title":"புதுச்சேரி: முதன்முறையாக சபாநாயகர் பதவியைக் கைப்பற்றிய பா.ஜ.க! - பதவியேற்றார் எம்.எல்.ஏ செல்வம்","text":"<p>2021 சட்டப்பேரவைத் தேர்தலில் என்.ஆர்.காங்கிரஸ் – பா.ஜ.க கூட்டணி வெற்றிபெற்று ஆட்சியைக் கைப்பற்றியது. ஆனால் அமைச்சரவைப் பங்கீடு தொடர்பாக இருதரப்புக்கும் இழுபறி நீடித்துவந்ததால், எதிர்கட்சிகளும் பொதுமக்களும் கடுமையாக விமர்சிக்கத் தொடங்கினர். இந்தநிலையில்தான் சபாநாயகருக்கான தேர்தல் இன்று நடைபெறும் என்று சட்டப்பேரவைச் செயலாளர் முனுசாமி அறிவித்திருந்தார். அதனடிப்படையில் என்.ஆர் காங்கிரஸ், பா.ஜ.க கூட்டணி சார்பில் மணவெளித் தொகுதியின் பா.ஜ.க எம்.எல்.ஏ-வான செல்வம் தனது வேட்புமனுவை நேற்று முன்தினம் 14.06.2021 அன்று தாக்கல் செய்தார்.<\/p><figure><img src=\"https:\/\/gumlet.assettype.com\/vikatan\/2021-06\/a52e9b9e-f85c-49d0-9553-9d2a0f27cb79\/vikatan_2019_11_7f034487_9cf6_4bf9_9572_c3e4072f82e3_001.jpg\" \/><figcaption>புதுச்சேரி சட்டப்பேரவை<\/figcaption><\/figure><p>முதல்வர் ரங்கசாமி, பா.ஜ.க-வின் சட்டமன்றக் கட்சித் தலைவர் நமச்சிவாயம் மற்றும் கூட்டணிக் கட்சி எம்.எல்.ஏ-க்கள் முன்மொழிந்தும், வழிமொழிந்தும் எட்டு மனுக்களைத் தாக்கல் செய்தனர். நேற்று மதியம் 12 மணியுடன் வேட்புமனுத் தாக்கலுக்கான காலக்கெடு முடிவடைந்தது. இதற்கிடையே சபாநாயகர் தேர்தலுக்காக வேறு எம்.எல்.ஏ-க்கள் யாரும் மனு தாக்கல் செய்யவில்லை. அதனால் எம்.எல்.ஏ செல்வம் போட்டியின்றி சபாநாயகராகத் தேர்வு செய்யப்பட்டார். தொடர்ந்து இன்று காலை 9:30 மணிக்கு புதுச்சேரியின் 15-வது சட்டப்பேரவையின் முதல் கூட்டத்தொடர் தொடங்கியது.<\/p><p>தற்காலிக சபாநாயகரான லட்சுமிநாராயணன், சபாநாயகராக செல்வம் தேர்வு செய்யப்பட்ட அறிவிப்பை முறைப்படி வெளியிட்டதுடன், சபாநாயகராகப் பதவியேற்றுக்கொள்ள அழைத்தார். அதையடுத்து அவை முன்னவரும், முதல்வருமான ரங்கசாமி, எதிர்க்கட்சித் தலைவர் சிவா இருவரும் சபாநாயகரை அழைத்துச் சென்று இருக்கையில் அமரவைத்தனர். அதன் பிறகு புதிய சபாநாயகரை எம்.எல்.ஏ-க்கள் அனைவரும் வாழ்த்திப் பேசினர். தொடர்ந்து புதுச்சேரியின் 15-வது சட்டப்பேரவை கூட்டத்தொடரை காலவரையின்றி ஒத்திவைப்பதாக அறிவித்தார் சபாநாயகர் செல்வம்.<\/p><p>Also Read: <a href=\"https:\/\/www.vikatan.com\/government-and-politics\/politics\/puducherry-assembly-speaker-resigns-his-post\">புதுச்சேரி: அமித் ஷா முன்னிலையில் பா.ஜ.க-வில் இணைந்த சகோதரர்! - பதவியை ராஜினாமா செய்த சபாநாயகர்<\/a><\/p><p>புதுச்சேரி சட்டப்பேரவையில் இதுவரை 20 பேர் சபாநாயகர்களாகப் பதவி வகித்திருக்கின்றனர். 1963-ம் ஆண்டு முதல் சபாநாயகராக காங்கேயன் பதவிவகித்தார். அவரையடுத்து எம்.ஓ.ஹெச்.பாரூக், சண்முகம், மாணிக்கவாசகம், பெருமாள், செல்வராஜன், பாக்கியம், காந்தி, காமிசெட்டி ஸ்ரீபரசுராமா, வரபிரசாத ராவ், சந்திரகாசு, பழனிராஜா, கண்ணன், வி.எம்.சி.சிவக்குமார், ஏ.வி.சுப்பிரமணியன், எம்.டி.ஆர்.ராமச்சந்திரன், ராதாகிருஷ்ணன், சபாபதி, வைத்திலிங்கம், வி.பி.சிவக்கொழுந்து ஆகியோர் சபாநாயர்களாகப் பதவி வகித்தனர். அந்த வரிசையில் 21-வது சபாநாயகராக தற்போது பா.ஜ.க எம்.எல்.ஏ செல்வம் பதவியேற்றிருக்கிறார். புதுச்சேரியில் பதவியேற்ற முதல் பா.ஜ.க சபாநாயகர் இவர். அதேபோல 2001 தேர்தலுக்குப் பின் தற்போதுதான் பா.ஜ.க எம்.எல்.ஏ-க்கள் வெற்றிபெற்று சட்டப்பேரவைக்குள் நுழைந்திருக்கிறார்கள்.<\/p>","link":"https:\/\/www.vikatan.com\/government-and-politics\/politics\/bjp-mla-become-a-speaker-of-15-th-legislative-assembly-in-puducherry","image":["https:\/\/gumlet.assettype.com\/vikatan\/2021-06\/f453cd7f-fcd1-4372-a3ce-c03af1a44fbd\/1623820183425.jpg"],"pubdate":"Wed, 16 Jun 2021 06:11:35 +0000"},{"title":"`சாதிரீதியாகச் செயல்படும் வேலுமணி' - சசிகலாவிடம் குமுறிய கோவை அ.தி.மு.க ஐடி விங் நிர்வாகி","text":"<p>அ.தி.மு.க நிர்வாகிகளிடம் சசிகலா பேசும் ஆடியோ அந்தக் கட்சிக்குள் ஆங்காங்கே அதிர்வலைகளை ஏற்படுத்திவருகிறது. இதையடுத்து, சசிகலாவிடம் பேசிய நிர்வாகிகளை இ.பி.எஸ்., ஓ.பி.எஸ் கட்சியைவிட்டு நீக்கிவருகின்றனர். ஆனாலும், சசிகலா ஆடியோ தொடர்ந்துகொண்டேதான் இருக்கிறது. இந்தநிலையில், அ.தி.மு.க-வின் கோட்டையான கொங்கு மண்டலத்திலும் சசிகலா ஆடியோ விவகாரம் வெடிக்கத் தொடங்கியுள்ளது.<\/p><figure><img src=\"https:\/\/gumlet.assettype.com\/vikatan\/2021-06\/b073d038-f664-404f-9f97-b93fec49a246\/sasikala.jpg\" \/><figcaption>சசிகலா<\/figcaption><\/figure><p>Also Read: <a href=\"https:\/\/www.vikatan.com\/government-and-politics\/politics\/sasikala-audio-leaks-what-is-the-background-and-strategy\">அ.தி.மு.க-வை நெருக்கும் சசிகலா ஆடியோக்கள்! - பின்புலமும் வியூகமும் என்னென்ன?<\/a><\/p><p> அதன்படி, கோவை சூலூர் அருகேயுள்ள பட்டணம் பகுதி அ.தி.மு.க ஐடி விங் செயலாளர் ரகுநாதன் என்பவரிடம் சசிகலா பேசும் ஆடியோ வெளியாகி, பரபரப்பை ஏற்படுத்தியுள்ளது.<\/p><p>அப்போது ரகுநாதன் பேசுகையில், “அம்மா... இது நம்ம கட்சியான்னே தெரியலை. குறிப்பிட்ட சாதியோட அங்கமா மாறிடுச்சு. சூலூர் ஒன்றியத்துல எல்லா பொறுப்புகளுக்கும், முன்னாள் அமைச்சர் வேலுமணியோட சமுதாயத்தைச் சேர்ந்தவங்களுக்குத்தான் முக்கியத்துவம் கொடுக்கறாங்க. நீங்க வந்தா மட்டும்தான் கட்சியைக் காப்பாத்த முடியும்.<\/p><figure><img src=\"https:\/\/gumlet.assettype.com\/vikatan\/2020-06\/75fe8923-77fb-4eb7-8001-606c2e7d1e19\/vikatan_2020_06_2e2d04b5_7851_4fa5_bde6_cc65b597c558_cellphone.webp\" \/><figcaption>ஆடியோ<\/figcaption><\/figure><p>இங்கே தி.மு.க., அ.தி.மு.க மறைமுக உடன்படிக்கையோடு செயல்படாறங்க” என்றார். அதற்கு சசிகலா பதிலளிக்கையில், “இது கஷ்டப்பட்டு வளர்த்த கட்சி. இதைச் சிதறிப் போக நான் விட மாட்டேன். நிச்சயம் காப்பாத்துவேன். விரைவில் எல்லோரையும் சந்திப்பேன். உங்க கிராமத்துக்கே வர்றேன்” என்று கூறினார்.<\/p><p>இந்த ஆடியோ விவகாரம் கோவை அ.தி.மு.க-வுக்குள் பரபரப்பைப் பற்றவைத்துள்ளது. இது குறித்து ரகுநாதனிடம் பேசுகையில், “பரபரப்புக்காகவோ, விளம்பரத்துக்காகவோ நான் அம்மாவிடம் பேசவில்லை. அ.தி.மு.க கடைமட்டத் தொண்டர்களின் எண்ணங்களைப் பிரதிபலிப்பதற்காக அம்மாவிடம் பேசினேன். <\/p><figure><img src=\"https:\/\/gumlet.assettype.com\/vikatan\/2021-06\/5c4af1dd-006c-4901-be41-c01234084331\/IMG_20210615_WA0061.jpg\" \/><figcaption>ரகுநாதன்<\/figcaption><\/figure><p>அம்மாவுக்கு ஏற்கெனவே நூற்றுக்கணக்கான கடிதங்களை அனுப்பியுள்ளேன். இதற்கு முன்பு ஒரு முறை போனிலும் பேசியுள்ளேன். நான் சொன்ன கருத்துகளை யாராலும் மறுக்க முடியாது. இந்த விஷயங்களையெல்லாம் வேலுமணியிடம் கொண்டே போயிருக்க மாட்டார்கள்.<\/p><p>Also Read: <a href=\"https:\/\/www.vikatan.com\/government-and-politics\/politics\/sasikala-re-entry-north-tamilnadu-admk-issue\">சசிகலா ஆடியோ விவகாரம்: `கட்சிக்குள் சமூகரீதியாகப் பிரச்னையா?!’ - கே.சி.வீரமணி சொல்வதென்ன?<\/a><\/p><p>நானும் அவரிடம் பேச நிறைய முயற்சிகளைச் செய்தேன். என்னைப் போல பல நிர்வாகிகள் இங்கு வேதனையுடன் இருக்கின்றனர். நான் யாரையும் குறை சொல்லவில்லை. இங்கு என்ன நடக்கிறதோ அதைத்தான் அம்மாவிடம் எடுத்துச் சொன்னேன். இதற்காக என்னை அ.தி.மு.க-விலிருந்து நீக்கினாலும் பரவாயில்லை. அனைவரும் ஒன்று சேர்ந்து கட்சியைக் கொண்டு போக வேண்டும் என்பதுதான் என்னுடைய எண்ணம்” என்றார்.<\/p>","link":"https:\/\/www.vikatan.com\/news\/tamilnadu\/coimbatore-admk-it-wing-secretary-spoke-with-sasikala","image":["https:\/\/gumlet.assettype.com\/vikatan\/2021-03\/aeb0b962-ade2-426f-acc2-6ed13445a9df\/velumani_1_10277.jpg"],"pubdate":"Wed, 16 Jun 2021 05:51:51 +0000"},{"title":"மதுரை: கந்துவட்டிக் கொடுமை; வாக்குமூலத்தைப் பதிவு செய்துவிட்டு இளைஞர் தற்கொலை! - அதிர்ச்சி சம்பவம்","text":"<p>கந்துவட்டிக் கும்பலின் மிரட்டலால், காவல்துறையினருக்கு மொபைல் வீடியோவில் வாக்குமூலத்தை முகமது அலி என்பவர் பதிவுசெய்து அனுப்பிவிட்டு, தூக்கிட்டு தற்கொலை செய்துகொண்ட சம்பவம் மதுரை மக்களை அதிர்ச்சி அடைய வைத்துள்ளது.<\/p><figure><img src=\"https:\/\/gumlet.assettype.com\/vikatan\/2021-06\/e8566e81-8536-4fa8-ac3d-3241bd1893d1\/IMG_20210615_234318.jpg\" \/><figcaption>முகமது அலி<\/figcaption><\/figure><p>மதுரை மகபூப்பாளையத்தை சேர்ந்த 33 வயதான முகமது அலிக்கு, மனைவியும் 8, 3 வயதில் இரு குழந்தைகளும் உள்ளனர். இந்தநிலையில், `கந்து வட்டிக்காரர்கள் தொடர்ந்து மிரட்டியதாக’  வீடியோவில் பேசிவிட்டு நேற்று தூக்கிட்டு தற்கொலை செய்துள்ளார்.<\/p><p>முகமது அலியின் மனைவி அளித்த புகாரைத் தொடர்ந்து மதுரை எஸ்.எஸ்.காலனி காவல்துறையினர் விசாரணை நடத்திவருகிறார்கள். கந்துவட்டி கேட்டு மிரட்டுகிறார்கள் என்று ஏற்கெனவே இந்த காவல் நிலையத்தில் முகம்மது அலி புகார் கொடுத்தும் எந்த நடவடிக்கையும் எடுக்கவில்லை என்று சொல்கிறார்கள்.<\/p><figure><img src=\"https:\/\/gumlet.assettype.com\/vikatan\/2021-05\/67f576c4-ab78-4090-ba02-c7c290d52be1\/download.jpg\" \/><figcaption> தற்கொலை<\/figcaption><\/figure><p>கொரோனா ஊரடங்கு காலத்தில் வருமானம் இன்றி தவிப்பதால் வாங்கிய கடனையோ, அதற்கான வட்டியையோ திருப்பிச் செலுத்த முடியாமல் பெரும்பாலான மக்கள் நெருக்கடிக்கு ஆளாகிவரும் நிலையில் கந்துவட்டிக் கும்பலின் அடாவடி மதுரையில் அதிகரித்துவருவதாக சமூக ஆர்வலர்கள் குறை கூறுகிறார்கள்.<\/p><p>நம்மிடம் பேசிய சமம் குடிமக்கள் இயக்கத்தின் மாநிலத் தலைவர் வழக்கறிஞர் சி.ஜே.ராஜன்,  \"தமிழகத்தில் கந்துவட்டி காரணமாகத் தற்கொலைச் சம்பவங்கள் அதிகரித்துவருகின்றன. அதிலும் கொரோனா காலத்தில் இவை அதிகரித்துள்ளன. கொரோனா ஊரடங்கால் வேலை இழந்து, ஊதிய குறைப்புக்கு உள்ளாகி அவதிப்படுவோர் அதிகம். <\/p><p>இவர்கள் வேறு வழியில்லாமல் குடும்பவ் செலவுக்காக கந்துவட்டிக்கு கடன் வாங்குகிறார்கள். சில நாள்களில் வட்டி செலுத்த முடியாமல் கந்து வட்டிக்காரர்களின் கொடுமைக்கு ஆளாகி இறுதியில் தற்கொலையை நாடுகிறார்கள்.<\/p><figure><img src=\"https:\/\/gumlet.assettype.com\/vikatan\/2020-06\/25436b66-a706-43e3-81df-2a05fc99b079\/IMG_20200625_WA0030.jpg\" \/><figcaption>சி.ஜே.ராஜன் <\/figcaption><\/figure><p>முகமது அலி தன் வீடியோ பதிவில், செல்வகுமார் என்பவரிடம் ரூ.5,00,000  கடன் வாங்கி ரூ 6,00,000 வரை திருப்பிச் செலுத்தியும் கூடுதலாகப் பணம் கேட்டு தொல்லை செய்ததாகவும், தன்னால் சமாளிக்க முடியவில்லை, வீட்டுக்கு வந்து மனைவி குழந்தைகளை அவதூறாகப் பேசுகிறார்கள், மிகவும் மோசமாக நடந்துகொள்கிறார்கள் எனவும் கூறியுள்ளார்.<\/p><p>மேலும் தன் தற்கொலைக்கு வழக்கறிஞர் செல்வக்குமார், ஜெயேந்திர சிங், காமாட்சி, மாரிமுத்து போன்றோர் முக்கியக் காரணம் என்றும் சொல்கிறார். பிள்ளைகளை நல்லபடியாகப் பார்த்துக்கொள்ளுங்கள் என்று தந்தையிடம் வேண்டுகோளும் வைக்கிறார்.<\/p><figure><img src=\"https:\/\/gumlet.assettype.com\/vikatan\/2021-06\/e8566e81-8536-4fa8-ac3d-3241bd1893d1\/IMG_20210615_234318.jpg\" \/><figcaption>முகமது அலி<\/figcaption><\/figure><p>என்னோடு முடியட்டும், வேறு யாரும் இது போன்ற கந்துவட்டிக் கொடுமையால் தற்கொலை செய்யும் நிலை வரக் கூடாது, மாநகர காவல்துறை ஆணையர்  நடவடிக்கை எடுக்க வேண்டும் என்றும், மக்களின் குறைகளைத் தீர்த்துவைக்கும் முதல்வர் ஸ்டாலின் தன் மனைவி, குழந்தைகளுக்குப் பாதுகாப்பு வழங்க வேண்டுமென்று  கண்ணீர்மல்க பதிவிட்டு தற்கொலை செய்துகொண்ட சம்பவம்  அதிர்ச்சியை ஏற்படுத்தியுள்ளது. <\/p><p>இதைப் போன்று தமிழ்நாட்டின் அனைத்து மாவட்டங்களிலும் கந்துவட்டி கொடுமை தாங்க முடியாமல் பலர் உயிரை மாய்த்துக்கொள்ளும் அவலநிலை தொடர்கிறது.<\/p><figure><img src=\"https:\/\/gumlet.assettype.com\/vikatan\/2019-05\/98e65952-64ca-4f6e-a0d3-cbba5bebc684\/118788_thumb.jpg\" \/><figcaption>கந்து வட்டி கொடுமை<\/figcaption><\/figure><p>சில ஆண்டுகளுக்கு முன் மாவட்ட ஆட்சியர் அலுவலகம் முன்பே குடும்பத்துடன் தீவைத்து தற்கொலை செய்துகொண்ட கொடூரச் சம்பவங்கள் தமிழகத்தில்  நடந்துள்ளன. இதை முழுமையாகத் தடுத்து நிறுத்த வேண்டிய பொறுப்பு அரசுக்கு உள்ளது. <\/p><p>கந்துவட்டிக் கொடுமையால் சிக்கித் தவிப்பவர்கள் தங்களது சொத்துகள், உடைமைகள் ஆகியவற்றை இழந்து தவிக்கின்றனர்.<\/p><p>அவர்களது வீட்டிலிருக்கும் பெண்கள், குழந்தைகள் என அனைவரும் அவமானப்படுத்தப்படுவதால்  குடும்பத்தோடு தற்கொலை செய்துகொள்கின்றனர். இந்தச் சூழலில் 2003-ம் ஆண்டு கொண்டுவரப்பட்ட கந்துவட்டி தடுப்புச் சட்டம் முறையாக நடைமுறைப்படுத்தப்பட வேண்டும். முறையாக கண்காணிக்கப்பட வேண்டும்.<\/p><p>குற்றவாளிகள் மேல் உடனே வழக்கு பதிவு செய்து, கைதுசெய்யப்பட வேண்டும். அப்போதுதான் கந்துவட்டியால் ஏற்படும் தற்கொலைகளைத் தடுக்கமுடியும். சட்டத்தை முறையாக அமல்படுத்தாத காரணத்தால்தான் இது போன்ற துயரச் சம்பவங்கள் நடக்கின்றன.<\/p><figure><img src=\"https:\/\/gumlet.assettype.com\/vikatan\/2021-04\/8f875ca7-d37c-4737-b233-6f6c111ce64f\/608b8cae4de81.jpg\" \/><figcaption>கடன்...<\/figcaption><\/figure><p>இந்த ஊரடங்கு காலத்தில் வேலையிழந்து தவிக்கும் மக்கள், தாங்கள் வாங்கிய கடனைக் கட்ட முடியாமல் தவித்துவருகின்றனர். இந்தநேரத்தில், மக்களிடமிருந்து இ.எம்.ஐ-கள், மைக்ரோ ஃபைனான்ஸ் கடன்கள், கிரெடிட் கார்ட் கடன்கள் போன்றவற்றைக் கட்டாயப்படுத்தி வசூலிக்கத் தடை விதிக்க வேண்டும்.<\/p><p>அடியாட்கள் மூலம் கட்டாயப்படுத்தி வசூலிக்க முயல்வர்கள் மீது சட்டரீதியாக நடவடிக்கை எடுப்போம் என்கிற நம்பிக்கையை அரசு தெரிவிக்க வேண்டும். முகம்மது அலி தற்கொலைக்குத் காரணமான கந்துவட்டி நபர்கள் மீது கொலை வழக்கு பதிவுசெய்து உடனடியாக அவர்கள் கைதுசெய்யப்பட வேண்டும்.  பாதிக்கப்படும் மக்கள் எந்தவித அச்சமும் இன்றி அரசுக்குப் புகார் தெரிவிக்க, மாவட்ட அளவில் சிறப்புக் குழுக்களை அரசு உடனடியாக அமைக்க வேண்டும்\" என்றார்.<\/p>","link":"https:\/\/www.vikatan.com\/social-affairs\/crime\/youngster-suicide-at-madurai-in-loan-torture-issue","image":["https:\/\/gumlet.assettype.com\/vikatan\/2021-05\/67f576c4-ab78-4090-ba02-c7c290d52be1\/download.jpg"],"pubdate":"Wed, 16 Jun 2021 04:44:24 +0000"},{"title":"`வாக்குகள் எண்ணப்பட்டதில் சந்தேகம் இருக்கிறது!’ - துரைமுருகன் வெற்றிக்கு எதிராக அதிமுக வழக்கு","text":"<p>சட்டமன்றத் தேர்தலில், காட்பாடி தொகுதியில் போட்டியிட்ட தி.மு.க பொதுச்செயலாளர் துரைமுருகனுக்குக் கடைசிச் சுற்று வரை நெருக்கடி கொடுத்த அ.தி.மு.க வேட்பாளர் ராமு குறித்து பெரிதாகப் பேசப்பட்டது. 25 சுற்றுகளாக எண்ணப்பட்ட மின்னணு வாக்குகளில், 432 வாக்குகள் வித்தியாசத்தில் துரைமுருகனைப் பின்னுக்குத் தள்ளியிருந்தார் ராமு. இறுதியாக, தபால் வாக்குகள் துரைமுருகனுக்குக் கைகொடுத்ததால், 746 வாக்குகள் வித்தியாசத்தில் அவர் வெற்றிபெற்றதாக அறிவிக்கப்பட்டது. <\/p><figure><img src=\"https:\/\/gumlet.assettype.com\/vikatan\/2021-06\/dd6d3744-cc91-4322-ac6e-252d784e4fa5\/vikatan_2021_05_358a36c6_a172_48a3_834a_4ea94183349a_60acc5a3c4c6c.jpg\" \/><figcaption>அ.தி.மு.க வேட்பாளர் ராமு<\/figcaption><\/figure><p>தபால் வாக்குகள் மொத்தம் 3,349. அவற்றில் 517 வாக்குகள் செல்லாதவை எனவும் தெரிவிக்கப்பட்டது. தற்போது, முதலமைச்சர் ஸ்டாலின் தலைமையிலான அமைச்சரவையில் நீர்வளத்துறை அமைச்சராகவும், அவை முன்னவராகவும் துரைமுருகன் முக்கியப் பங்குவகிக்கிறார். இந்தநிலையில், துரைமுருகன் வெற்றிபெற்றதை எதிர்த்து சென்னை உயர் நீதிமன்றத்தில், நேற்று தேர்தல் வழக்கு தொடர்ந்திருக்கிறார், அ.தி.மு.க வேட்பாளர் ராமு. <\/p><p>‘‘தபால் வாக்குகளையும், மின்னணு வாக்குகளையும் மறு எண்ணிக்கை நடத்த வேண்டும்’’ என்றும் மனுவில் கூறியிருக்கிறார். இந்த வழக்கு விரைவில் விசாரணைக்கும் வரவுள்ளது. இது தொடர்பாக, நம்மிடம் பேசிய ராமு, ‘‘காட்பாடி தொகுதியில் துரைமுருகன் தொடர்ந்து போட்டியிட்டு வெற்றிபெற்றவர். இதனால், தேர்தல் பணியில் ஈடுபடக்கூடிய அரசு ஊழியர்கள் யார் யாரென்று, அவர்களின் அசோசியேஷன் மூலம் முன்கூட்டியே அத்துப்படியாகத் தெரிந்துவைத்திருக்கிறார்.<\/p><figure><img src=\"https:\/\/gumlet.assettype.com\/vikatan\/2021-06\/51f57a00-4663-4293-995f-63abd5b399ca\/vikatan_2021_05_0b32e169_6c09_4db7_8736_0785f624e090_60acc5a235771.jpg\" \/><figcaption>துரைமுருகனுடன் அ.தி.மு.க முன்னாள் அமைச்சர் கே.சி.வீரமணி<\/figcaption><\/figure><p>வாக்குகள் எண்ணப்பட்டதில் சந்தேகம் இருக்கிறது. எனவே, தபால் வாக்குகளை முறையாக ஆய்வு செய்து மீண்டும் எண்ணப்பட வேண்டும். விடுபட்டுப்போன ஒரு மின்னணு வாக்குப்பெட்டியிலிருந்த வாக்குகளையும் எண்ண வேண்டும். தேர்தல் நடத்தும் அலுவலரிடம் சில தகவல்களைக் கேட்டுப் பெற்றுக்கொண்ட பின்னரே வழக்கு தொடர்ந்திருக்கிறேன். தேர்தல் வழக்குகளை ஓராண்டுக்குள் முடிக்க வேண்டுமென்று உச்ச நீதிமன்றம் அறிவுறுத்தியிருக்கிறது. வாக்கு எண்ணிக்கையில் நம்பகத்தன்மை இல்லை என்றபோது, நீதிபதிகளின் கண்காணிப்பில் எண்ணுவார்கள். <a href=\"https:\/\/www.vikatan.com\/government-and-politics\/politics\/katpadi-admk-candidate-ramu-interview\">உயர் நீதிமன்றத்தில் நியாயம் கிடைக்கவில்லையெனில், உச்ச நீதிமன்றத்தில் மேல் முறையீடு செய்வேன்<\/a>’’ என்கிறார் திட்டவட்டமாக.<\/p>","link":"https:\/\/www.vikatan.com\/government-and-politics\/politics\/election-case-against-duraimurugans-victory-in-katpadi-assembly-constituency","image":["https:\/\/gumlet.assettype.com\/vikatan\/2021-06\/6884ece5-0853-490d-8e51-5d50501681a3\/vikatan_2021_06_2d1777b7_90e8_4ad6_94f3_e2fd42531652_113968.jpg"],"pubdate":"Wed, 16 Jun 2021 03:23:24 +0000"},{"title":"புதுச்சேரி: `அரசு விழாவைச் சொந்தம் கொண்டாடும் பா.ஜ.க!’ -  உரிமை மீறல் புகார் அளிக்கும் காங்கிரஸ்","text":"<p>புதுச்சேரி மாநிலம் முழுவதும் சுகாதாரத்துறை சார்பில் கொரோனா தடுப்பூசி முகாம் நடைப்பெற்றுவருகிறது. அதேபோல லாஸ்பேட்டையில் குறிஞ்சிநகர், ஜீவானந்தபுரம் ஆகிய பகுதிகளில் கடந்த இரண்டு நாள்களாகத் தடுப்பூசி முகாம் நடந்தது. அந்த இடங்களில் பா.ஜ.க-வினர் தங்கள் பேனர்களை வைத்ததுடன், கட்சிக் கொடிகளையும் பறக்கவிட்டனர். அதுமட்டுமல்லாமல் அந்த முகாம்களை பா.ஜ.க-வின் மாநில தலைவர் சாமிநாதன் தொடங்கிவைத்தார்.<\/p><figure><img src=\"https:\/\/gumlet.assettype.com\/vikatan\/2021-06\/c65dcc1e-421c-419b-a423-31974da12e8d\/1623763126215.jpg\" \/><figcaption>காங்கிரஸ் எம்.எல்.ஏ வைத்தியநாதன்<\/figcaption><\/figure><p>இந்தநிலையில் நேற்று காலை செல்லப்பெருமாள்பேட்டையில் ஊத்துக்காட்டு மாரியம்மன் கோயில் வளாகத்தில் தடுப்பூசி முகாம் அமைக்கப்பட்டிருந்தது. அங்கும் பா.ஜ.க-வினர் அவர்களது கட்சிக் கொடிகளைக் கட்டி, பேனர்களையும் வைத்திருந்தனர். அப்போது, ‘இது அரசு நடத்தும் தடுப்பூசி முகாம். இங்கு ஏன் உங்கள் கட்சிக் கொடிகளை வைக்கிறீர்கள்?’ என்று எதிர்ப்பு தெரிவித்தனர் பணியில் இருந்த சுகாதாரத்துறை ஊழியர்கள். அதனால் சுகாதாரத்துறை ஊழியர்களிடமும், பணியில் இருந்த மருத்துவரிடமும் கடுமையான வாக்குவாதத்தில் ஈடுபட்டனர் பா.ஜ.க நிர்வாகிகள்.<\/p><p>தகவலறிந்து தனது ஆதரவாளர்களுடன் தடுப்பூசி முகாம் நடைபெறும் இடத்துக்குச் சென்றார் லாஸ்பேட்டை தொகுதியின் காங்கிரஸ் எம்.எல்.ஏ வைத்தியநாதன். அதையடுத்து அங்கிருந்த பா.ஜ.க நிர்வாகிகள் கலைந்து சென்றனர். ஆனாலும் அந்தப் பகுதியில் சிறிது நேரம் பதற்றம் நீடித்தது. தொடர்ந்து தடுப்பூசி முகாமைத் தொடங்கிவைத்த எம்.எல்.ஏ வைத்தியநாதன் செய்தியாளர்களைச் சந்தித்தார். அப்போது, “ஏற்கெனவே குறிஞ்சிநகர், ஜீவானந்தபுரம் பகுதிகளில் தடுப்பூசி முகாம்களை பா.ஜ.க-வினர் நடத்துவதுபோல கட்சிக்கொடி, பேனர்களை வைத்திருந்தனர்.<\/p><p>Also Read: <a href=\"https:\/\/www.vikatan.com\/government-and-politics\/politics\/congress-mp-vaithilingam-says-that-bjp-govt-should-be-transparency-in-ramar-temple-construction\">புதுச்சேரி: ’அரசு நிறுவனங்களைப்போல ராமரையும் பா.ஜ.க விற்கிறது!’- கொதிக்கும் காங்கிரஸ் எம்.பி!<\/a><\/p><p>தேர்தலில் போட்டியிட்டு தோல்வியடைந்த ஒரு கட்சியின் தலைவர் முகாமைத் தொடங்கிவைக்கிறார். இது தொடர்பாக மாவட்ட ஆட்சியரிடம் புகார் அளித்துள்ளேன். பா.ஜ.க வெற்றிபெற்றிருக்கும் ஆறு தொகுதிகளில் நடக்கும் அரசு விழாக்களை காங்கிரஸ் மற்றும் தி.மு.க-வினர் தொடங்கிவைக்கலாமா? அரசு விழாவைத் தாங்கள் நடத்தும் விழாபோலக் காட்டிக்கொண்டு சொந்தம் கொண்டாடுகின்றனர். இது தொடர்பாக சபாநாயகரிடம் உரிமை மீறல் புகாரைத் தெரிவிக்கவிருக்கிறேன்” என்றார்.<\/p>","link":"https:\/\/www.vikatan.com\/government-and-politics\/politics\/congress-says-puducherry-bjp-members-are-portraying-government-event-as-their-party-event","image":["https:\/\/gumlet.assettype.com\/vikatan\/2021-06\/b0ea6993-6cad-42cd-99e9-e3842f1e30cc\/1623760049276.jpg"],"pubdate":"Wed, 16 Jun 2021 02:23:36 +0000"},{"title":"கட்டாயத் திருமணத்தை நிறுத்திய மாணவி 5 நாள்களில் தற்கொலை; பாதுகாக்கத் தவறியதா அரசு?","text":"<p>``என் திருமணத்தை நிறுத்துங்கள்\" என்று சில நாள்களுக்கு முன் எஸ்.பி-க்கு மெசேஜ் அனுப்பிய பள்ளி மாணவி, அந்தத் திருமணத்திலிருந்து மீட்கப்பட்ட நிலையில், நேற்று தற்கொலை செய்துகொண்ட சம்பவம் பேரதிர்ச்சியை ஏற்படுத்தியுள்ளது.<\/p><p>மதுரை மாவட்டத்தில் கொரோனா ஊரடங்குக் காலத்தில் அதிகமான அளவில் குழந்தைத் திருமணங்கள் நடந்து வருகின்றன. மக்களிடம் போதிய விழிப்புணர்வு இல்லாத நிலையில், இது குறித்து சமூக ஆர்வலர்களுக்கு வரும் தகவலை அடுத்து, ஒரு சில திருமணங்கள் தடுக்கப்பட்டு பெண் குழந்தைகள் மீட்கப்பட்டு வருகிறார்கள்.<\/p><figure><img src=\"https:\/\/gumlet.assettype.com\/vikatan\/2019-09\/71934715-056e-49c7-86f4-227e11e3e680\/vikatan_2019_07_dce10f58_eea5_49f2_8152_46dfc282310a_104566_thumb.jpg\" \/><figcaption>Girl - Representational Image<\/figcaption><\/figure><p>Also Read: <a href=\"https:\/\/www.vikatan.com\/news\/crime\/arranging-marriage-with-a-40-year-old-man-a-15-year-old-girl-complained-to-the-police-about-her-mother\">₹2 லட்ச கடனை அடைக்க சிறுமிக்கு திருமணம் செய்ய முயன்ற தாய்; போலீஸ் விசாரணை!<\/a><\/p><p>இந்நிலையில் கடந்த 11-ம் தேதி மதுரை எஸ்.பி மொபைலுக்கு, ``ப்ளஸ் டூ படித்து வரும் எனக்குக் கட்டாயத் திருமணம் செய்ய உள்ளார்கள். தடுத்து நிறுத்துங்கள்\" என்று மாணவி ஒருவர் மெசேஜ் அனுப்ப, மாணவியின் வீடு மாநகர எல்லைக்குள் வருவதால், இத்தகவல் உடனே மாநகர காவல்துறை அலுவலகத்துக்கு அனுப்பப்பட்டது.<\/p><p>உடனே களத்தில் இறங்கிய மாநகர காவல்துறையினர், சமூக நலத்துறையினர் மற்றும் குழந்தைகள் நலக்குழுவினர், சம்பந்தப்பட்ட மாணவியின் வீட்டுக்குச் சென்று அவர் பெற்றோரிடம் எச்சரித்தனர். அதைத் தொடர்ந்து, மகளுக்குத் திருமண ஏற்பாடு செய்ய மாட்டோம் என்று பெற்றோர் தரப்பில் எழுதிக் கொடுத்துள்ளனர். அதனால், பெற்றோரிடமே மாணவியை ஒப்படைத்து வந்தனர்.<\/p><p>இந்நிலையில், நேற்று அந்த மாணவி வீட்டில் தூக்கிட்டு தற்கொலை செய்துகொண்டுள்ளார். தற்போது, மாணவியின் தற்கொலை சம்பந்தமாக அவர் பெற்றோரிடம் காவல்துறையினர் விசாரணை நடத்தி வருகிறார்கள்.<\/p><figure><img src=\"https:\/\/gumlet.assettype.com\/vikatan\/2019-12\/814076ed-eff7-4834-b078-5e7836a52f8d\/child_marriage_1.jpg\" \/><figcaption>குழந்தைத் திருமணம் - Representational Image<\/figcaption><\/figure><p>Also Read: <a href=\"https:\/\/www.vikatan.com\/news\/crime\/4-people-including-parents-arrested-under-pocso-for-child-marriage\">ஊரடங்கு காலத்தில் குழந்தை திருமணம்; போக்சோ சட்டத்தின் கீழ் 4 பேர் கைது!<\/a><\/p><p>`தனக்கு வீட்டில் கட்டாயத் திருமணம் செய்து வைக்கப் போகிறார்கள் என்று புகார் தெரிவித்த மாணவியை புகாருக்குள்ளான பெற்றோரிடமே விட்டு வந்தது தவறு, அவரை அரசுக் காப்பகத்தில் பாதுகாப்பாக சேர்த்திருக்க வேண்டும். மீண்டும் அவருக்குத் திருமணம் செய்ய முயற்சி செய்திருக்கலாம் அல்லது பெற்றோர் திட்டியிருக்கலாம். அதனால் மனம் உடைந்து தற்கொலை முடிவை மாணவி எடுத்திருக்கலாம். மாணவியைப் பாதுகாக்க அரசுத் தரப்பு தவறிவிட்டது' என்று சமூக ஆர்வலர்கள் புகார் எழுப்பி வருகிறார்கள்.<\/p><p>தற்போது இந்தச் சம்பவத்தைக் காவல்துறை விசாரித்து வரும் நிலையில் சமூக நலத்துறை, மாவட்டக் குழந்தைகள் நலக்குழுவும் விசாரித்து வருகிறார்கள்.<\/p><p>மதுரை மாவட்ட குழந்தைகள் பாதுகாப்புக் குழு உறுப்பினர் பாண்டியராஜனிடம் பேசினோம்.  <\/p><p>``அந்தச் சிறுமியின் தற்கொலை பற்றி விசாரித்து வருகிறார்கள். பொதுவாகக் குழந்தைத் திருமணங்கள் பற்றிப் புகார் வந்தால் அதைத் தடுத்து அந்தக் குழந்தைக்கு பாதுகாப்பு வழங்க சமூக நலத்துறை, காவல்துறை, சைல்ட் லைன் ஆகியோருடன்  குழந்தைகள் நலக்குழுவும் இணைந்து செயல்படுவோம்.<\/p><figure><img src=\"https:\/\/gumlet.assettype.com\/vikatan\/2021-06\/7fdb629e-6b45-456b-a628-e9cd9cc4b9ef\/IMG_20210617_144442.jpg\" \/><figcaption>பாண்டியராஜன்<\/figcaption><\/figure><p>திருமணம் நடந்து முடிந்த குழந்தைகளை அரசு இல்லங்களில் தங்க வைத்துப் பாதுகாப்போம். அவர்களின் கல்வி, எதிர்காலத்துக்கு அரசு உதவிகள் கிடைக்கச் செய்வோம். மன நல ஆலோசனைகள் வழங்குவோம். அதே நேரம், திருமணத்துக்கு முன்பே சிறுமிகள் மீடகப்பட்டால் பெற்றோருக்கு அறிவுறுத்துவோம். அக்குழந்தை படிக்க விரும்பினால் அதற்கு ஏற்பாடு செய்வோம். பெற்றோரிடம் செல்ல மறுத்தால் அக்குழந்தையை அரசு இல்லத்தில் சேர்ப்போம் அல்லது குழந்தை பெற்றோருடன் செல்வதாகச் சொன்னால், மாதம் ஒருமுறை குழந்தையை எங்கள் முன் ஆஜர்படுத்த வேண்டும் என்று ஆவணங்களில் எழுதி வாங்கிக்கொண்டு, அக்குழந்தையைக்  கண்காணித்து வருவோம். குழந்தைக்குத் தேவையான ஆலோசனைகளையும் வழங்குவோம். இந்தப் பணிகளைத் தொடர்ந்து செய்கிறோம். <\/p><p>மாவட்டத்தில் பல குழந்தைத் திருமணங்கள் நிறுத்தப்பட்டு, அவர்கள் இன்று நன்றாகப் படித்து வருகிறார்கள். மேலும், இதுபோல பாதிக்கப்பட்டு இல்லங்களில் தங்கி நன்றாகப் படித்து வரும் குழந்தைகளை எங்கள் மூலம் அறிந்துகொள்ளும் சில தனியார் அமைப்புகள், அவர்களுக்கு உதவி செய்து வருகிறார்கள். அதனால் பெரும்பாலும் விதி மீறிய திருமணங்களாலும், திருமணம் தடுக்கப்பட்டும் மீட்கப்படும் மாணவிகள் பாதுகாக்கப்பட்டு வருகிறார்கள். <\/p><p>தற்போது தற்கொலை செய்துகொண்ட மாணவியின் மரணம் பற்றி விசாரணை நடைபெற்று வருகிறது. மாவட்ட குழந்தைகள் நலக்குழுவும் விசாரணை நடத்துவோம்\" என்றார்.<\/p>","link":"https:\/\/www.vikatan.com\/social-affairs\/crime\/madurai-girl-dies-of-suicide-after-few-days-she-stopped-her-child-marriage","image":["https:\/\/gumlet.assettype.com\/vikatan\/2019-10\/eb4fc57d-3f54-4c6f-ac09-40451ef661f8\/68.jpg"],"pubdate":"Thu, 17 Jun 2021 13:02:12 +0000"},{"title":"\"அய்யர்மலை ரோப்கார் பணி விரைவில் முழுமைக்கு வரும்!\" - அறநிலையத்துறை அமைச்சர் தகவல்","text":"<p>கரூர் மாவட்டம், குளித்தலை ஒன்றியத்தில் இருக்கிறது அய்யர்மலை. இங்குள்ள இரத்தினகிரீஸ்வரர் கோயில் மிகவும் பிரசித்திபெற்றதாகும். பத்து வருடங்களுக்கு மேலாக இங்கு ஆமை வேகத்தில் ரோப்கார் அமைக்கும் பணி நடைபெற்று வந்தது. இந்த நிலையில், \"ரோப்கார் அமைக்கும் பணி விரைவில் முழுமையாக முடிவுக்கு வரும். ரோப்காரில் பக்தர்கள் மலை ஏறி, இரத்தினகிரீஸ்வரை தரிசிக்கலாம்\" என்று தமிழக இந்து சமய அறநிலையத்துறை அமைச்சர் பி.கே.சேகர்பாபு தெரிவித்துள்ளது, பக்தர்களை மகிழ்ச்சியில் ஆழ்த்தியிருக்கிறது.<\/p><figure><img src=\"https:\/\/gumlet.assettype.com\/vikatan\/2021-06\/99e5a4d7-799a-4aa1-b3e1-a1d38c9cc0a9\/sekarbabu.jpg\" \/><figcaption>பி.கே.சேகர்பாபு ஆய்வு <\/figcaption><\/figure><p>Also Read: <a href=\"https:\/\/www.vikatan.com\/news\/tamilnadu\/karur-new-collector-inspection-in-corona-ward\">கரூர்: `தைரியமாக இருங்க..!' - முதல்நாளிலேயே கவச உடை அணிந்து கொரோனா வார்டில் ஆய்வுசெய்த ஆட்சியர்<\/a><\/p><p>அய்யர்மலையில் உள்ள அருள்மிகு இரத்தினகிரீஸ்வரர் திருக்கோயில் இந்து அறநிலை துறையின் கீழ் நிர்வகிக்கப்பட்டு வருகிறது. காலை கடம்பர், மதியம் சொக்கர், அந்தி வேளையில் திருஈங்கோய்நாதர் என்பது இங்கு சொல்லப்படும் சிறப்பாகும். அதாவது, குளித்தலை கடம்பரை காலையிலும், அய்யர்மலை சொக்கரை மதியமும், மாலையில் முசிறி திருஈங்கோய்மலை நாதரையும் வழிபட்டால், காசிக்கு போனதற்குச் சமம் என்பர். அத்தகைய சிறப்பு வாய்ந்த சிறு மலைகுன்றின் மீது அமைந்துள்ள இந்தத் திருக்கோயிலை, 1117 படிக்கட்டுகளை ஏறி கடந்தால்தான் அடைய முடியும்.<\/p><figure><img src=\"https:\/\/gumlet.assettype.com\/vikatan\/2021-06\/d9ab04ec-9979-4725-8cd6-c6373e37ee8c\/sekarbabu_2.jpg\" \/><figcaption>பி.கே.சேகர்பாபு ஆய்வு <\/figcaption><\/figure><p>இந்த நிலையில், பக்தர்களின் சிரமத்தைப் போக்க, கடந்த 2006 - 2011 தி.மு.க ஆட்சியில் மலைக்கு ரோப்கார் அமைக்கும் பணி தொடங்கப்பட்டது. அதன்பிறகு, கடந்த பத்து வருடங்களுக்கு மேலாக இந்தப் பணி மெதுவாக நடந்து வந்தது. இந்த நிலையில்தான், தற்போதைய இந்து சமய அறநிலையத்துறை அமைச்சர் பி.கே.சேகர்பாபு, ரோப்கார் அமைக்கும் பணியை முடுக்கிவிட்டிருப்பது, பக்தர்களைப் பரசவத்தில் ஆழ்த்தியிருக்கிறது. நேற்று, இந்தக் கோயிலுக்கு வருகைதந்த அமைச்சர் பி.கே.சேகர்பாபு, நேரில் ஆய்வு செய்தார்.<\/p><p>பிறகு, செய்தியாளர்களை சந்தித்த அமைச்சர் சேகர்பாபு, <\/p><p>\"அய்யர்மலை ரத்தினகிரீஸ்வரர் மலைக்கோயிலில் 1117 படிக்கட்டுகளைக் கடந்து மலை உச்சியில் பொதுமக்கள் தரிசனம் மேற்கொள்ள வேண்டும். இதற்காக, கடந்த 2010-ம் ஆண்டு தமிழக முன்னாள் முதலமைச்சர் கருணாநிதியால் ரோப்கார் அமைக்கும் திட்டம் அறிவிக்கப்பட்டது. அதன்பின்னர், 2017-ம் ஆண்டு டெண்டர் இறுதி செய்யப்பட்டு பணிகள் நடைபெற்றன. கடந்த ஜனவரி மாதம் மக்கள் பயன்பாட்டுக்காக ஒப்படைக்கப்பட்டது. இருந்தாலும், முழுமையான அளவு பணிகள் நிறைவேற்றப்படாமல் இருந்ததால், இதனை வயது முதிர்ந்தோர் பயன்படுத்த முடியாத நிலை உள்ளது. எனவே, இதனை கருத்தில் கொண்டு தமிழக மின்சாரத் துறை அமைச்சர் செந்தில் பாலாஜி மற்றும் குளித்தலை சட்டப்பேரவை உறுப்பினர் மாணிக்கம் ஆகியோர் மேற்பார்வையில், தனியார் பங்களிப்புடன் ரூ. 6.7 கோடி மதிப்பில் பணிகள் விறுவிறுப்பாக நடைபெற்று வருகின்றன.<\/p><figure><img src=\"https:\/\/gumlet.assettype.com\/vikatan\/2021-06\/2a717ae7-d162-4fb3-94d4-9f0ebbb78471\/sekarbabu_inspection.jpg\" \/><figcaption>பி.கே.சேகர்பாபு ஆய்வு <\/figcaption><\/figure><p>ஒவ்வொரு 15 நாள்களுக்கு ஒரு முறை இதனை பார்வையிட்டு பணிகளை வேகப்படுத்த தமிழக முதலமைச்சர் உத்தரவிட்டுள்ளார். அதனடிப்படையில், அறநிலைத்துறை ஆணையாளர் மற்றும் அமைச்சர் என்ற முறையில் நானும் இங்கு ஆய்வு செய்தேன். விரைவில் ரோப்கார் வசதி மக்கள் பயன்பாட்டிற்கு திறந்து வைக்கப்படும். அதேபோல், குளித்தலை மக்களின் நீண்ட நாள் கோரிக்கையான பேருந்து நிலையம் அமைக்கும் கோரிக்கையையும் நிறைவேற்ற இருக்கிறோம். தி.மு.க தலைவரும், முன்னாள் முதல்வருமான கலைஞர் முதன்முதலாக தேர்தலில் போட்டியிட்டு வெற்றி பெற்ற தொகுதி குளித்தலை தொகுதி. அதனால், இத்தொகுதியில் புதிதாக பேருந்து நிலையம் அமைக்க, கரூர் மாவட்ட ஆட்சித் தலைவர் அறநிலையத்துறை கீழ் உள்ள நிலத்தில் அமைப்பதற்கான கருத்துருவை தயார் செய்து அனுப்பினால், அது குறித்து விரைந்து நடவடிக்கை எடுத்து பொதுமக்களின் கோரிக்கையை நிறைவேற்ற அரசு தயாராக உள்ளது\" எனத் தெரிவித்தார்.<\/p>","link":"https:\/\/www.vikatan.com\/spiritual\/news\/tn-minister-pk-sekarbabu-inspection-in-kulithalai-ayyarmalai-temple","image":["https:\/\/gumlet.assettype.com\/vikatan\/2021-06\/55489585-dfe1-422a-a1b1-b416d62510c8\/robecar.jpg"],"pubdate":"Thu, 17 Jun 2021 12:23:29 +0000"},{"title":"₹2 லட்ச கடனை அடைக்க சிறுமிக்கு திருமணம் செய்ய முயன்ற தாய்; போலீஸ் விசாரணை!","text":"<p>ராணிப்பேட்டை மாவட்டம், அரக்கோணம் அருகேயுள்ள ஒரு கிராமத்தைச் சேர்ந்த 15 வயதுச் சிறுமி, இந்தாண்டு பத்தாம் வகுப்பு முடித்திருக்கிறார். மேற்கொண்டு டிப்ளோமா படிக்க விரும்பிய இவர், அதற்கான வேளையில் ஈடுபட்டு வந்துள்ளார். இந்நிலையில், அவர் தன் அத்தையுடன் அரக்கோணம் அனைத்து மகளிர் காவல் நிலையத்துக்கு வந்து புகார் மனு ஒன்றை அளித்துள்ளார். <\/p><p>அதில், ``நான் பத்தாம் வகுப்பு முடித்துவிட்டு டிப்ளோமா படிக்க விரும்புகிறேன். என் அம்மாவோ, பனப்பாக்கம் பகுதியைச் சேர்ந்த 40 வயது ஆணுடன் எனக்குக் கட்டாயத் திருமணம் செய்து வைக்க முயக்கிறார்.<\/p><figure><img src=\"https:\/\/gumlet.assettype.com\/vikatan\/2021-06\/174584c1-c155-431f-a187-c3a056527820\/vikatan_2021_04_42a135dc_7369_4dfd_8dd9_2b578bfef7b3_640778.jpg\" \/><figcaption>அரக்கோணம்<\/figcaption><\/figure><p>Also Read: <a href=\"https:\/\/www.vikatan.com\/news\/crime\/4-people-including-parents-arrested-under-pocso-for-child-marriage\">ஊரடங்கு காலத்தில் குழந்தை திருமணம்; போக்சோ சட்டத்தின் கீழ் 4 பேர் கைது!<\/a><\/p><p>திருமணத்துக்கு நான் மறுத்து வந்ததால், பெற்ற மகள் என்றும் பார்க்காமல், எனது கன்னம் மற்றும் தொடையில் சூடு போட்டுவிட்டார். மேலும், கழுத்தில் கத்தியால் கீறியதற்கான தழும்பும் இருக்கிறது. இந்த நிலையில், இரண்டு நாள்களுக்கு முன்னர் இரவில் திடீரென என்னை நிர்வாணப்படுத்தி அடித்து சித்ரவதை செய்தார்.<\/p><p>நான் செய்வதறியாமல், கையில் கிடைத்த துப்பட்டாவுடன்  என் அத்தை வீட்டுக்குள் ஓடிச்சென்று நடந்த கொடுமைகளைக் கூறினேன். அதுமட்டுமன்றி, என்னைத் திருமணம் செய்துகொள்ள விரும்பிய 40 வயது ஆண், என் தாய் வாங்கிய ரூ.2 லட்சம் கடனை அடைப்பதாகக் கூறியிருக்கிறார்.<\/p><figure><img src=\"https:\/\/gumlet.assettype.com\/vikatan\/2020-08\/11b85e52-7c75-4320-af05-0fd976116f7b\/women_1463199_1920.jpg\" \/><figcaption>Girl - Representational Image<\/figcaption><\/figure><p>Also Read: <a href=\"https:\/\/www.vikatan.com\/government-and-politics\/crime\/coimbatore-man-arrested-for-kidnapping-child-of-instagram-friend\">கோவை: கடன் பிரச்னை; இன்ஸ்டாகிராம் தோழியின் குழந்தையைக் கடத்திய இளைஞர்! - அதிர்ச்சிச் சம்பவம்<\/a><\/p><p>அதற்கு ஆசைப்பட்டுதான் என்னை அவருக்குத் திருமணம் செய்துகொடுக்கத் தாய் திட்டமிட்டிருக்கிறார். நான் திருமண வயதை இன்னும் எட்டவில்லை. தாயின் கொடுமைகள் நாளுக்குநாள் அதிகரித்ததால், அதைத் தாங்க முடியாமல் `சைல்டு லைன்’ அமைப்புக்குப் புகார் தெரிவித்துவிட்டு அரக்கோணம் அரசு மருத்துவமனையில் உள்நோயாளியாக சேர்ந்து சிகிச்சைப் பெற்றேன். எனக்கு தந்தை கிடையாது. தாயிடமிருந்து பாதுகாப்பு வழங்க வேண்டும்’’ என்று கூறியிருக்கிறார். <\/p><p>புகார் மனுவைப் பெற்றுக்கொண்ட போலீஸார், இதுகுறித்து விசாரணை நடத்தி வருகிறார்கள்.<\/p>","link":"https:\/\/www.vikatan.com\/news\/crime\/arranging-marriage-with-a-40-year-old-man-a-15-year-old-girl-complained-to-the-police-about-her-mother","image":["https:\/\/gumlet.assettype.com\/vikatan\/2019-09\/71934715-056e-49c7-86f4-227e11e3e680\/vikatan_2019_07_dce10f58_eea5_49f2_8152_46dfc282310a_104566_thumb.jpg"],"pubdate":"Thu, 17 Jun 2021 11:56:56 +0000"},{"title":"`படிப்பது இன்ஜினீயரிங்; பார்ட் டைமாக விவசாயமும் கத்துக்குறேன்!' - தென்னை மரமேறும் கரூர் இளைஞர்","text":"<p>மெத்த படித்த, ஐ.டி உள்ளிட்ட துறைகளில் கைநிறைய சம்பாதிக்கும் பலரும், `நான் விவசாயம் செய்யப் போகிறேன்' என்று கூறி, சேற்றில் கால்வைக்கத் தொடங்கியிருக்கிறார்கள். `விவசாயம்தான் நமது ஆதி தொழில். நமது நாட்டின் முதுகெலும்பும் விவசாயம்தான்' என்ற புரிதலின் வெளிப்பாடே இத்தகைய மாற்றத்துக்கான காரணி.<\/p><figure><img src=\"https:\/\/gumlet.assettype.com\/vikatan\/2021-06\/6fc6c395-dd54-4c53-89d7-0ff9b2429758\/maram_earum_vimalkumar_2.jpg\" \/><figcaption> தென்னை மரம் ஏறும் விமல்குமார்<\/figcaption><\/figure><p>Also Read: <a href=\"https:\/\/www.vikatan.com\/news\/agriculture\/statues-of-labours-erupted-by-kamarajar-in-mayanur-cauvery-canal-need-to-be-renovated\">வாய்க்கால் வெட்டிய தொழிலாளர்களுக்கு சிலை வைத்த காமராஜர்; சுவாரஸ்ய நிகழ்வும், தற்போதைய சோக நிலையும்!<\/a><\/p><p>நம்மாழ்வார் உள்ளிட்ட ஆளுமைகளின் பாதிப்பும், இப்போது பலரையும் விவசாயம் நோக்கி மடைமாற்றிவிட்டிருக்கிறது. அந்த வகையில், சென்னையில் உள்ள தனியார் கல்லூரி ஒன்றில் கணினி பொறியியல் படித்து வரும் இளைஞர் விமல்குமார், பார்ட் டைமாகத் தனது தோட்டத்தில் விவசாயம் செய்து வருகிறார். தென்னை மரமேறும் கருவியை இயக்க பயிற்சி பெற்று, 50 அடி உயர தென்னை மரத்திலும் அநாயாசமாக ஏறி, தேங்காய் பறித்து வருகிறார்.<\/p><p>கரூர் மாவட்டம், க.பரமத்தி ஒன்றியத்தில் இருக்கும் காளிப்பாளையத்தைச் சேர்ந்தவர் விமல்குமார். இவரின் தந்தை, ஃபைனான்ஸ் தொழில் பார்ப்பதோடு, சொந்த ஊரில் விவசாயமும் பார்த்து வருகிறார். தான் பெரிதாகப் படிக்கவில்லை என்றாலும், தன் மகன் நன்றாகப் படிக்க வேண்டும் என்று நினைத்து, விமல்குமாரை பொறியியல் படிப்பு படிக்க வைத்திருக்கிறார். இருந்தாலும், `பொறியியல் படிப்போடு, மண்ணையும் படிக்க நினைக்கிறேன்' என்று, ஒரே கல்லில் இரண்டு மாங்காய் அடிப்பதுபோல், படிப்போடு விவசாயத்தையும் செய்து வருகிறார் விமல்குமார். தனது தோட்டத்தில் உள்ள 40 அடி தென்னை மரத்தில் சரவரவென கருவி துணைகொண்டு ஏறிய விமல்குமார், வீட்டுக்குத் தேவையான தேங்காய்களைப் பறித்துப் போட்டார். தொடர்ந்து, தன் தம்பியும் தங்கையும் அருந்துவதற்காக இளநீர் காய்களைப் பறித்துப் போட்டார். பிறகு, அதே வேகத்தோடு கீழே இறங்கி வந்தவரிடம் பேசினோம்.<\/p><figure><img src=\"https:\/\/gumlet.assettype.com\/vikatan\/2021-06\/64411037-90b1-4018-9d8f-e6e372bef828\/vimalkumar.jpg\" \/><figcaption>இளநீர் காய்களோடு விமல்குமார்<\/figcaption><\/figure><p>``எங்கப்பா ஃபைனான்ஸ் தொழில் பண்ணினாலும், எங்களுக்கு பூர்வீகத் தொழில் விவசாயம் தான். எங்களுக்கு 25 ஏக்கர் நிலமிருக்கு. ஆனால், அனைத்தும் வறட்சியான பூமி. மழைப்பொழிவு குறைவான பகுதி. தமிழகத்திலேயே கடந்த மூன்று வருடங்களாக அதிகமாக வெயில் அடிக்கும் பகுதியாக எங்க கிராமத்தை உள்ளடக்கிய க.பரமத்தி பகுதி மாறியிருக்கிறது. இதனால், இங்கு பசுமையா விவசாயம் பார்க்க முடியாது. எங்க நிலம் அனைத்து மானாவாரி நிலம்தான். இரண்டு பாசனக் கிணறுகள் இருக்கு. மழை பேஞ்சா, அதுல தண்ணீர் இருக்கும். அப்போ, கடலை, சோளம்னு மானாவாரி பயிர்களை வெள்ளாமை செய்வாங்க.<\/p><p>தவிர, எங்க நிலத்துல 40 தென்னை மரங்கள் இருக்கு. அதோடு, வீட்டுக்குத் தேவையான புடலை, வெண்டை, மிளகாய், பீர்க்கங்காய், தக்காளினு காய்கறிகளையும் பயிர் செய்வாங்க. விவசாயக் குடும்பம்னாலும், எனக்கு ஆரம்பத்துல விவசாயத்து மேல பெரிய ஈடுபாடு இல்லை. அப்பாவும் என்னை படிப்புமேல மட்டும் கவனம் செலுத்துறமாதிரிதான் வளர்த்தார். அதனால், நல்லா படிச்சேன். இந்த நிலையில், தொழில் விசயமாக மூணு வருஷத்துக்கு முன்னாடி கேரளாவுக்குப் போன எங்கப்பா, வீட்டுத் தேவைக்கு பயன்படுமே என்று இந்த தென்னை மரமேற பயன்படும் கருவியை வாங்கிட்டு வந்தார். இங்குள்ள வேலை ஆள்களை அதுல ஏற பழக்கலாம்னு நினைத்தார்.<\/p><figure><img src=\"https:\/\/gumlet.assettype.com\/vikatan\/2021-06\/7ac7af91-c9d4-46ff-aa95-c1f80ea8a8c9\/panai_maram_earum_vimalkumar.jpg\" \/><figcaption>பனை மரம் ஏறும் விமல்குமார் <\/figcaption><\/figure><p>Also Read: <a href=\"https:\/\/www.vikatan.com\/news\/agriculture\/chennai-youth-successfully-doing-farming-on-home-terrace\">`மொட்டை மாடியில் குறைவான இடத்தில் 350 கோழிகள் வளர்க்கலாம்!' - கலக்கும் சென்னை இளைஞர் <\/a><\/p><p>ஆனால், அதைப் பார்த்ததும், `நான் இந்தக் கருவி மூலம் மரமேற பழகுறேன் அப்பா'னு கேட்டேன். அதுக்கு அவர், `படிக்கிற பய உனக்கு எதுக்கு இந்த ஆசை? கருவி மூலமா மரமேறினாலும், அவ்வளவு உயர தென்னை மரத்துல ஏறுறதுக்கு மரமேற தெரிஞ்சவங்களாலதான் முடியும். படிக்குற சோலிய மட்டும் பாரு'னு சொன்னார். ஆனா, நான் விடாப்பிடியா, `நமக்கு நினைச்ச நேரத்துல தென்னை மரத்துல ஏறணும். தேங்காய் தேவைப்படும் நேரத்தில் எல்லாம் மரமேற ஆள் வேணும். அந்த நேரத்துல வேலை ஆள்களைத் தேடிக்கிட்டு இருக்க முடியாது. அதனால், நான் ஏற பழக்கிகிட்டா, அந்த நேரத்துல பெரும் உதவியா இருக்கும்'னு சொன்னேன்.<\/p><figure><img src=\"https:\/\/gumlet.assettype.com\/vikatan\/2021-06\/c1898ce9-316d-45e3-8d4f-b82d2bfe32d0\/anai_maram_earum_vimalkumar___.jpg\" \/><figcaption>பனை மரம் ஏறும் விமல்குமார் <\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/f330cecd-6753-4563-b8a9-49c28ecf28ab\/aram_earum_vimalkumar___.jpg\" \/><figcaption>தென்னை மரம் ஏறும் விமல்குமார்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/8d49bfa3-cbc4-45ba-a206-e741cd578b62\/maram_earum_vimalumar____1.jpg\" \/><figcaption> விமல்குமார்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/85835733-f555-4317-9b89-f16e03683239\/vimalkumar___.jpg\" \/><figcaption> விமல்குமார்<\/figcaption><\/figure><p>அதன்பிறகு, அப்பா ஒத்துக்கிட்டார். எனக்கு கருவியைக் கொண்டு மரமேறக் கத்துக்கொடுத்தார். ஆனால், ஆரம்பத்துல அதுமூலமாக மரமேற ரொம்ப சிரமமா இருந்துச்சு. கஷ்டப்பட்டு கொஞ்சம் கொஞ்சமாதான் மரமேறக் கத்துக்கிட்டேன். உயரமான மரத்துல ஏறி நின்னதும், முதல்ல தலை சுத்திடுச்சு. அதன்பிறகு, பழகப்பழக உயரத்தைப் பார்த்து பயம் போயிடுச்சு. இப்போ சரசரவென மரமேறும் அளவுக்கு இதுல பழகிட்டேன். வீட்டுக்குத் தேவைப்படும்போதெல்லாம் இதுமூலமா மரமேறி தேங்காய்களை பறிக்க ஆரம்பிச்சேன்.<\/p><figure><img src=\"https:\/\/gumlet.assettype.com\/vikatan\/2021-06\/bcc3597c-658b-4d89-a344-6304972c6035\/maram_earum_vimalumar_4.jpg\" \/><figcaption>தென்னை மரம் ஏறும் விமல்குமார்<\/figcaption><\/figure><p>அதோடு, மொத்தமா தேங்காய்களை வெட்டும்போது, எல்லா மரத்திலயும் ஏற வேண்டியிருக்கும். அப்போ, தினமும் அதிகப்பட்சம் 10 மரம் வரைக்கும் ஏறி தேங்காய் வெட்டியிருக்கேன். தவிர, வீட்டுக்கும் வரும் விருந்தாளிகள் மற்றும் நண்பர்களின் தாகம் தணிக்க, இளநீர் பறிக்கவும் மரமேறுவேன். அதைப் பார்த்துட்டு, அவங்க என்னை உற்சாகப்படுத்துவாங்க. கடந்த ஒன்றரை வருஷமா கொரோனா பிரச்னையால வீட்டுல இருந்து ஆன்லைன் மூலமாதான் கிளாஸை அட்டென்ட் பண்ணிக்கிட்டு இருக்கேன்.<\/p><p>அதனால், ஆன்லைன் கிளாஸ் மற்றும் லாக்டௌனால ஏற்படுற மன அழுத்தத்தைப் போக்க, அடிக்கடி மரமேறுவேன். இந்தக் கருவி மூலமா பனைமரத்திலும் ஏறுவேன். ஒருதடவை ஏறி இறங்கினா, உடம்பும் மனமும் அவ்வளவு புத்துணர்ச்சியா மாறிடும். அதேபோல், வீட்டுல இருக்கக்கூடிய சூழல் வந்ததால், அப்பா செய்யும் விவசாயத்துலயும் அவருக்கு ஒத்தாசை பண்ணுறேன். இதன்மூலமா, விவசாயம் செய்ய கத்துக்க ஆரம்பிச்சுருக்கேன். நல்ல ஐ.டி கம்பெனிக்கு வேலைக்குப் போய், நிறைய சம்பாதிக்கணும் என்பதுதான் லட்சியம். இருந்தாலும், எங்களுக்கு சோறு போடும் விவசாயத்தையும் விட மனசில்லை.<\/p><figure><img src=\"https:\/\/gumlet.assettype.com\/vikatan\/2021-06\/35c5caeb-25cd-4b57-9add-02cda7172776\/maram_earum_vimalkumar_3.jpg\" \/><figcaption>தென்னை மரம் ஏறும் விமல்குமார்<\/figcaption><\/figure><p>Also Read: <a href=\"https:\/\/www.vikatan.com\/news\/environment\/karur-youngsters-planted-700-trees-to-increase-their-village-green-cover\">`ஊரைச் சுற்றி 700 மரக்கன்றுகள்; தொடர் பராமரிப்பு!' - கிராமத்தைப் பசுமையாக்கும் கரூர் இளைஞர்கள்<\/a><\/p><p>அதனால், பார்ட் டைமா விவசாயத்தைக் கத்துக்கிட்டு இருக்கேன். பணம் சம்பாதிக்க இன்ஜினீயரிங் படிப்பு. மன திருப்திக்கு விவசாயம் என்று இரட்டைக் குதிரை சவாரி பண்ணிக்கிட்டு இருக்கேன். எல்லாத்துக்கும் மேல, `நான் நல்ல இன்ஜினீயர் என்று பெயர் வாங்குவதைவிட, விவசாயத்தை முழுசா தெரிஞ்சவன்' என்று பேர் வாங்கவே விருப்பம். அதனால்தான், விவசாய வேலைகளையும் ஒவ்வொண்ணா பழகிக்கிட்டு இருக்கிறேன்\" என்றார்.<\/p>","link":"https:\/\/www.vikatan.com\/news\/agriculture\/karur-engineering-student-learns-agriculture-in-his-free-time","image":["https:\/\/gumlet.assettype.com\/vikatan\/2021-06\/40bbc697-8885-4234-8c68-88c5688338b2\/maram_earum_vimalumar.jpg"],"pubdate":"Thu, 17 Jun 2021 11:23:37 +0000"},{"title":"மதுபோதையில் ரகளை செய்த வாலிபர்கள்; விலக்கப்போன பெண் காவலருக்கு நிகழ்ந்த துயரம்!","text":"<p>புதுக்கோட்டை மாவட்டம் அறந்தாங்கி காவல் நிலையத்தில் பெண் காவலர் ஒருவர் பணிபுரிந்து வருகிறார். இவர் அறந்தாங்கி செக்போஸ்ட்டில் வாகனத் தணிக்கைப் பணியில் ஈடுபட்டிருந்தார். அப்போது செக்போஸ்ட் அருகே அக்னிபஜார் பகுதி சாலையில் இருவர் சண்டைபோட்டுக்கொண்டிருப்பதாக அந்தப் பெண் காவலருக்குத் தகவல் கிடைத்திருக்கிறது. இதையடுத்து  அறந்தாங்கி எஸ்.ஐ-க்கு தகவல் கொடுத்துவிட்டு சம்பவ இடத்துக்குச் சென்றிருக்கிறார்.<\/p><figure><img src=\"https:\/\/gumlet.assettype.com\/vikatan\/2021-06\/de759b60-11a9-4bff-a15a-c4d60594b270\/Screenshot_20210616_165725__01.jpg\" \/><figcaption>அறந்தாங்கி காவல் நிலையம்<\/figcaption><\/figure><p>Also Read: <a href=\"https:\/\/www.vikatan.com\/news\/tamilnadu\/in-pudukkottai-the-police-sub-inspector-raised-awareness\">\nபுதுக்கோட்டை : \"என் மனைவி இறந்து இன்னையோட 19 நாள் ஆகுது !\"- எஸ்.ஐயின் உருக்கமான விழிப்புணர்வு.<\/a><\/p><p>அப்போது அபுதாஹீர் மற்றும் சய்யது முகமது இருவரும் நடுரோட்டில் சண்டையிட்டுக் கொண்டிருந்துள்ளனர். இருவரும் மதுபோதையில் இருந்ததாகக் கூறப்படுகிறது.<\/p><p>அவர்களை விலக்கி விட்ட அந்தப் பெண் காவலர் அவர்களிடம் பேச முயன்றுள்ளார். அப்போது அபுதாஹீர் பெண் காவலரை பலமாக அவரது கன்னத்தில் அறைந்துவிட்டார்.<\/p><p>இதைச் சற்றும் எதிர்பார்க்காத பெண் காவலர் நிலைதடுமாறி கீழே விழுந்தார். சம்பவ இடத்துக்கு வந்த மற்ற போலீஸார் பெண் காவலருக்கு மயக்கத்தைத் தெளிய வைத்து அவரை காவல் நிலையம் அழைத்துச் சென்றனர்.<\/p><figure><img src=\"https:\/\/gumlet.assettype.com\/vikatan\/2021-06\/0ec7eb81-942a-4240-ad05-806f9e961e3a\/Screenshot_20210616_165739__01.jpg\" \/><figcaption>அபுதாஹீர்<\/figcaption><\/figure><p>Also Read: <a href=\"https:\/\/www.vikatan.com\/news\/crime\/karur-drunken-son-murdered-his-own-mother\">கரூர்: `போதையில் இருக்குறே, தகராறு செய்யாதே!' - அறிவுரை சொன்ன தாய்க்கு மகனால் நேர்ந்த துயரம்<\/a><\/p><p>இதையடுத்து அந்தப் பெண் காவலர் கொடுத்த புகாரின் பேரில் அபுதாஹீர் மீது வழக்கு பதிவு செய்த அறந்தாங்கி போலீஸார், அவரை கைது செய்தனர்.<\/p><p>காவலரை, குடிபோதையில் ஒருவர் அறைந்த சம்பவம் அறந்தாங்கியில் பெரும் பரபரப்பை ஏற்படுத்தியுள்ளது. கடந்த சில மாதங்களுக்கு முன்பு கோர்ட் சம்மன் கொடுக்கப்போன அறந்தாங்கி காவலரை மூன்று - நான்கு பேர் சேர்ந்து தாக்கிய சம்பவம் பரபரப்பாகப் பேசப்பட்டது. இந்த நிலையில்தான் அதேபோல் மீண்டும் பெண் காவலர் ஒருவர் தாக்கப்பட்டிருக்கும் சம்பவம் நடந்திருப்பது, காவல்துறையினர் மத்தியில் அதிர்ச்சியை ஏற்படுத்தியுள்ளது.<\/p>","link":"https:\/\/www.vikatan.com\/news\/tamilnadu\/arandhangi-police-woman-who-went-to-solve-the-problem-between-two-men-got-manhandled","image":["https:\/\/gumlet.assettype.com\/vikatan\/2021-06\/de759b60-11a9-4bff-a15a-c4d60594b270\/Screenshot_20210616_165725__01.jpg"],"pubdate":"Thu, 17 Jun 2021 10:16:35 +0000"},{"title":"`உண்மையான போராளி அவர்!' - ஐ.ஏ.எஸ் கனவுக்காக ஆக்ஸிஜன் உதவியுடன் போராடிய லத்தீஷா மரணம்","text":"<p>``ஒரு விஷயத்தைதான் மீண்டும் மீண்டும் சொல்லி வருகிறேன். நெருக்கடி சூழ்நிலைகளை தகர்த்து வெளியில் வருவதற்கு நாம் தயாராக வேண்டும். எதற்காகவும் பின்வாங்காமல், எப்போதும் பாசிட்டிவ்வாக சிந்திக்க வேண்டும். ஒரு விஷயத்தை செய்ய வேண்டும் என முடிவெடுத்த பிறகு, எத்தனை தடைகள் வந்தாலும் தொடர்ந்து முயன்றுகொண்டே இருக்க வேண்டும். மனச்சோர்வுகளுக்கு அடிமையாகிவிடக்கூடாது”.<\/p><p>கடந்த ஆகஸ்ட் மாதம் அவள் விகடன் இதழுக்கு அளித்த பேட்டியில் லத்தீஷா உதிர்த்த வார்த்தைகள் இவை. அவர் இதைச் சொல்லி ஓராண்டு கூட ஆகவில்லை. அதற்குள் லத்தீஷாவின் மரணச் செய்தி வந்துள்ளது.<\/p><figure><img src=\"https:\/\/gumlet.assettype.com\/vikatan\/2021-06\/928fa8a9-ae35-476d-a932-83850d37e1d9\/IMG_20200531_150941_Bokeh__01__01.jpg\" \/><figcaption>லத்தீஷா<\/figcaption><\/figure><p>Also Read: <a href=\"https:\/\/www.vikatan.com\/news\/women\/osteogenesis-imperfecta-affected-latheesha-using-oxygen-cylinder-on-24-hours\">ஐ.ஏ.எஸ் கனவு... ஆக்ஸிஜன் சிலிண்டருடன் நடமாடும் லத்தீஷா<\/a><\/p><p>கேரள, கோட்டயம் மாவட்டம் எருமேலி பகுதியைச் சேர்ந்தவர் லத்தீஷா(27 வயது). பிறக்கும்போதே ஆஸ்டியோஜெனெஸிஸ் இம்பெர்பெக்டா (Osteogenesis Imperfecta) எனும் அரிய வகையிலான நோயினால் பாதிக்கப்பட்டார். சராசரி அசைவுகள் கூட, அவரது எலும்புகளை முறித்துவிடும். மற்றவர்களின் உதவி இல்லாமல், லத்தீஷாவால் எந்த வேலையும் செய்ய முடியாது.<\/p><p>2 அடி உயரம், 14 கிலோ எடை, 26 ஆண்டுகளில் 400-க்கும் மேற்பட்ட எலும்பு முறிவுகள், சுவாசப் பிரச்னை (ஆக்ஸிஜன் சிலிண்டர் உதவியுடன் சுவாசிப்பார்), வீல்சேர் வாழ்க்கை என்று லத்தீஷாவின் இயக்கத்தை முடக்க அடுத்தடுத்து பிரச்னைகள் வரிசைகட்டின. ஆனால் லத்தீஷா முடங்கவில்லை.<\/p><p>எம்.காம் பட்டதாரியான லத்தீஷாவுக்கு ஐ.ஏ.எஸ் ஆக வேண்டும் என்று ஆசை. 2019-ம் ஆண்டு ஆக்ஸிஜன் உதவியுடன் அவர், திருவனந்தபுரத்தில் சிவில் சர்வீஸ் தேர்வு எழுதிய போதுதான் லத்தீஷா வெளி உலகுக்கு அறிமுகமானார். உடல்நலக்குறைபாடு என்பது வாழ்க்கையின் ஒரு பகுதிதான் என்று கூறிய லத்தீஷா, அந்தக் கொடிய நோய்களின் தாக்கத்தை கடந்து, தனது லட்சியத்தை நோக்கி எதிர்நீச்சல் போட்டுக் கொண்டிருந்தார்.<\/p><p>ஆஸ்டியோஜெனெஸிஸ் இம்பெர்பெக்டா நோய்க்கு எந்த மருத்துவமும் இல்லை. இதனால், சில ஆண்டுகளாக சுவாசப் பிரச்னைக்குத்தான் லத்தீஷா சிகிச்சை பெற்று வந்தார்.<\/p><figure><img src=\"https:\/\/gumlet.assettype.com\/vikatan\/2021-06\/6f2c17ff-2856-4cc2-a999-8f88eb743168\/IMG_20200808_184614_275.jpg\" \/><figcaption>லத்தீஷா<\/figcaption><\/figure><p>24 மணிநேரமும் ஆக்ஸிஜன் சப்போர்ட் வேண்டும், இல்லையென்றால் இதயத்துக்குப் பிரச்னையாகிவிடும் என்ற சூழ்நிலையில்தான் வாழ்ந்து வந்தார். லத்தீஷாவுக்கு இசை மற்றும் ஓவியம் மீதும் அதிக ஆர்வம். இதற்காக கடந்தாண்டு யூடியூப் சேனல் தொடங்கியிருந்தார். ``ஐ.ஏ.எஸ் ஆன பிறகு சமூகத்துக்கு நல்லது செய்ய வேண்டும். முக்கியமாக, குறைபாடுள்ள குழந்தைகளுக்குக் கற்கும் வசதிகளைச் செய்துத்தரவேண்டும்” என்பதை வாழ்நாள் லட்சியமாக வைத்திருந்தார். பல பள்ளி, கல்லூரிகளில் சென்று உரையாடியதால், பல மாணவர்களுக்கு லத்தீஷா முன் மாதிரியாகவும் இருந்தார்.<\/p><p>சிவில் சர்வீஸ் தேர்வில் வெற்றி பெற முடியாவிடினும், தொடர்ந்து அதற்கு முயன்று வந்தார் லத்தீஷா. சில மாதங்களுக்கு முன்பு அவருக்கு கூட்டுறவு வங்கியில் வேலை கிடைத்துள்ளது. ஆனால், உடல்நலக்குறைபாடு காரணமாக அந்தப் பணியில் தொடர முடியவில்லை.<\/p><figure><img src=\"https:\/\/gumlet.assettype.com\/vikatan\/2021-06\/b78146e4-b93a-4f82-89f2-32b5bf1f5d57\/IMG_20200528_190423__01.jpg\" \/><figcaption>அம்மாவுடன் லத்தீஷா<\/figcaption><\/figure><p>கடந்த சில மாதங்களாகவே உடல்நலம் பாதிக்கப்பட்டதால், லத்தீஷா மருத்துவமனையில் அனுமதிக்கப்பட்டு தீவிர சிகிச்சை பெற்று வந்தார். இந்நிலையில், சிகிச்சை பலனின்றி அவர் நேற்று உயிரிழந்தார். `லத்தீஷா உண்மையான போராளி' என்று சொல்லிப் பலரும் அவரது மறைவுக்கு இரங்கல் தெரிவித்து வருகின்றனர்.<\/p><p>``எந்தப் பிரச்னையாக இருந்தாலும் நாம் அதை எதிர்கொண்டுதான் ஆக வேண்டும். என்னால் முன்னேறிச் செல்ல முடியும் என்ற உந்துதல் தான் நம்மை வெற்றியை நோக்கி நகர்த்திச் செல்லும்” - இதுவும் லத்தீஷா உதிர்த்த வார்த்தைகள் தாம். நீங்கள் கொடுத்த தன்னம்பிக்கை வார்த்தைகளுடன் இந்த உலகம் எப்போதும் உங்களை நினைவுகொள்ளும். ஓய்வெடுங்கள் லத்தீஷா!<\/p>","link":"https:\/\/www.vikatan.com\/news\/india\/kerala-ias-aspirant-latheesha-who-suffered-from-a-rare-disorder-passed-away","image":["https:\/\/gumlet.assettype.com\/vikatan\/2021-06\/dbfc9319-136a-49fc-ab1e-2dd659143e43\/IMG_20191126_162219_436__01__1_.jpg"],"pubdate":"Thu, 17 Jun 2021 10:05:48 +0000"},{"title":"கல்லணை: `வெறும் 500 கன அடி திறந்தா இங்க எப்படி தண்ணீர் வரும்?' - கடைமடை விவசாயிகள் கவலை","text":"<p>டெல்டா மாவட்ட  பாசனத்துக்காகக் கல்லணையில் இருந்து தண்ணீர் திறக்கப்பட்டது. இதில் 7 அமைச்சர்கள் பங்கேற்றனர். அப்போது தண்ணீர் சீறி பாய்ந்து மதகின் வழியாக வெளியே வர அமைச்சர்கள், விவசாயிகள் உள்ளிட்ட பலரும் காவிரி நதியை வணங்கி மலர்களையும், நவதானியங்களையும் ஆற்றில் தூவி, விவசாயம் செழிக்க வேண்டிக்கொண்டனர்.<\/p><p>காவிரி டெல்டா மாவட்ட பாசனத்துக்காக மேட்டூர் அணையை, கடந்த 12-ம் தேதி தமிழக முதலமைச்சர் ஸ்டாலின் திறந்து வைத்தார். அந்தத் தண்ணீர் கல்லணை வந்தடைந்ததும் அங்கிருந்து தஞ்சாவூர், திருவாரூர், நாகை, புதுக்கோட்டை உள்ளிட்ட மாவட்டங்களின் பாசனத்துக்காகத் திறந்து விடப்படும் எனக் கூறப்பட்டது. இந்நிலையில், கல்லணையில் பழுதுகள் நீக்கப்பட்டு புதுப்பிக்கப்பட்டது. கடந்த அ.தி.மு.க ஆட்சியில் கல்லணை பாலங்கள், மதகுகள் முழுவதும் பச்சை நிறத்தில் வண்ணம் பூசப்பட்டிருந்தது.<\/p><figure><img src=\"https:\/\/gumlet.assettype.com\/vikatan\/2021-06\/e7a56ce3-97b2-46bb-8f3f-5304e27d9fde\/d569b5f8_b4fc_47b6_be92_b84ac0baa731.jpg\" \/><figcaption>கல்லணையை திறந்து வைத்த அமைச்சர்கள்<\/figcaption><\/figure><p>Also Read: <a href=\"https:\/\/www.vikatan.com\/news\/agriculture\/tn-agri-minister-scolded-journalist-for-questioning-during-the-press-meet\">நெல் கொள்முதலில் லஞ்சம்; கேள்வி கேட்ட நிருபரை `கிறுக்கு’ ஆக்கிய அமைச்சர்!<\/a><\/p><p>ஆனால், தற்போது நீல நிறத்தில் வண்ணம் பூசும் பணியைத் தொடங்கி முடித்தனர். இதையடுத்து மேட்டூரில் திறக்கப்பட்ட தண்ணீரின் ஓட்டத்தை வைத்து பொதுப்பணித்துறை அதிகாரிகள், 16-ம் தேதி கல்லணை திறக்கப்படும் என்று கூறினர். இதையடுத்து தண்ணீர் வந்தடைந்ததும் கல்லணை திறக்கப்பட்டது. <\/p><p>இதற்காக கல்லணைப் பகுதி முழுவதும் மாவிலைத் தோரணங்கள் மற்றும் மலர்களால் அலங்காரம் செய்யப்பட்டிருந்தது. மேள தாளம் முழங்க, நகர்ப்புற வளர்ச்சி மற்றும் நீர் வழங்கல் துறை அமைச்சர் கே.என்.நேரு, வேளாண்துறை அமைச்சர் எம்.ஆர்.கே.பன்னீர்செல்வம் மற்றும் பிற அமைச்சர்கள் கலந்துகொண்டு மதகின் பட்டனை அழுத்தி கல்லணையைத் திறந்து வைத்தனர்.<\/p><p>இதில் மாவட்ட ஆட்சியர்கள், பொதுப்பணி துறை அதிகாரிகள், விவசாய சங்க பிரதிநிதிகள், விவசாயிகள் எனப் பலர் கலந்து கொண்டனர். கல்லணை திறக்கப்பட்டதுமே அங்கிருந்த அனைவரும் காவிரி நதியை வணங்கி மலர்களையும் நவதானியங்களையும் ஆற்றில் தூவி, விவசாயம் செழிக்க வேண்டிக் கொண்டனர்.<\/p><p>பின்னர் அமைச்சர்கள் கே.என்.நேரு, எம்.ஆர்.கே.பன்னீர்செல்வம் ஆகியோர் செய்தியாளர்களிடம் கூறுகையில், ``டெல்டா மாவட்ட பாசனத்துக்காக கல்லணையில் தண்ணீர் திறக்கப்பட்டுள்ளது. இதன் மூலம் 3.50 லட்சம் ஏக்கரில் குறுவை சாகுபடியை விவசாயிகள் மேற்கொள்வார்கள். தற்போது காவிரி, வெண்ணாற்றில் விநாடிக்கு தலா 2,000 கன அடியும், கல்லணைக் கால்வாய், கொள்ளிடத்தில் தலா 500 கன அடியும் திறக்கப்பட்டுள்ளது. நீர் வரத்துக்கு ஏற்றவாறு தண்ணீர் அளவு அதிகரித்து திறக்கப்படும்.<\/p><figure><img src=\"https:\/\/gumlet.assettype.com\/vikatan\/2021-06\/673f0a28-6b40-4a83-9020-b7052cda60a9\/011edf88_1c3a_46c0_ae1c_ebb369a98a81.jpg\" \/><figcaption>திறக்கப்பட்ட கல்லணை, மகிழ்ச்சியில் விவசாயிகள்<\/figcaption><\/figure><p>Also Read: <a href=\"https:\/\/www.vikatan.com\/news\/politics\/chief-minister-stalin-should-open-mettur-kallanai-dams-delta-farmers\">மேட்டூர், கல்லணை திறப்புக்கு முதல்வர் ஸ்டாலின் வர வேண்டும்: டெல்டா விவசாயிகள் சொல்லும் சென்டிமென்ட்<\/a><\/p><p>இந்த தண்ணீர் கடைமடைப் பகுதிக்கு பத்து தினங்களில் சென்றடையும் என எதிர்பார்க்கப்படுகிறது. தூர் வாரும் பணிகள் தற்போது 90 சதவிகிதம் முடிந்துள்ளன. தண்ணீர் அந்தப் பகுதிக்குள் செல்வதற்குள் மீதமுள்ள தூர்வாரும் பணிகள் முடிந்துவிடும். குறுவை சாகுபடி செய்ய ஏதுவாக விவசாயிகளுக்கு ரூ.11,500 கோடி பயிர் கடன் வழங்க கூட்டுறவுத் துறையில் முடிவு செய்யப்பட்டுள்ளது. விவசாயிகளுக்குத் தேவையான விதைகள், உரம் ஆகியவை போதிய அளவில் இருப்பு உள்ளது. நேரடி நெல் கொள்முதல் நிலையங்களில்,நெல் மூட்டைக்கு ரூ.40 லஞ்சம் பெறுவது கடந்த ஆட்சியில் செய்த தவறு. இது குறித்து உணவு துறை அமைச்சரின் கவனத்துக்குக் கொண்டு நடவடிக்கை எடுக்கப்படும்\" எனத் தெரிவித்தார்.<\/p><p>கல்லணைக் கால்வாயில் 500 கன அடி மட்டுமே தண்ணீர் திறக்கப்பட்டுள்ளது. பத்து நாள்களுக்குள் தண்ணீர் கடைமடைக்கு சென்றுவிடும் என அமைச்சர்கள் கூறியுள்ளனர். ஆனால், குறைவான தண்ணீரே திறப்பதால் கடைமடைக்கு குறித்த நாளில் தண்ணீர் வருவது சந்தேகம் என விவசாயிகள் கவலை தெரிவிக்கின்றனர்.<\/p><p>இது குறித்து திருவோணம் வட்டார விவசாயிகள் நலச்சங்கத்தின் ஒன்றிய செயலாளரான சின்னத்துரை என்பவர் கூறுகையில், ``தஞ்சை உள்ளிட்ட டெல்டா மாவட்டங்களின் குறுவை சாகுபடிக்காக கல்லணை குறித்த நேரத்தில் திறக்கப்பட்டுள்ளது விவசாயிகள் மத்தியில் மகிழ்ச்சியை ஏற்படுத்தியுள்ளது. ஆனால், கல்லணைக் கால்வாயில் 500 கன அடி மட்டுமே திறக்கப் பட்டுள்ளதால் கடைமடை பகுதிவரை தண்ணீர் வந்து சேருமா என்பது கேள்விக் குறியாக உள்ளது.<\/p><figure><img src=\"https:\/\/gumlet.assettype.com\/vikatan\/2021-06\/f1e2bd49-6673-4973-8548-cc39a1b29634\/fe998832_fc41_40a1_9fcf_02fb4ffd800a.jpg\" \/><figcaption>அமைச்சர்கள்<\/figcaption><\/figure><p>கல்லணைக் கால்வாயில் 3,000 கன அடி திறக்கும்போதே கடைமடை பகுதியான திருவோணம், பேராவூரணி உள்ளிட்ட பகுதிகளுக்கு பாசன நீர் சரியாகக் கிடைப்பதில்லை. இது கடந்த காலங்களிலிருந்தே கடைமடை பகுதி விவசாயிகள் சந்தித்து வரும் தொடர் பிரச்னையாக இருந்து வருகிறது. ஆனால், தற்போது 500 கன அடி மட்டுமே திறக்கப்பட்டிருப்பது விவசாயிகளை வேதனையில் ஆழ்த்தியுள்ளது. எனவே, முழு கொள்ளளவான 4,000 கனஅடி  தண்ணீரை திறக்க உத்தரவிட்டு கடைமடைக்கும் தண்ணீர் கிடைக்க முதலமைச்சர் ஸ்டாலின் நடவடிக்கை எடுக்க வேண்டும் இதை ஒரு கோரிக்கையாகவே வைக்கிறோம்'' என்றார்.<\/p>","link":"https:\/\/www.vikatan.com\/news\/agriculture\/delta-farmers-request-tn-govt-to-release-more-water-from-kallanai-dam-for-irrigation","image":["https:\/\/gumlet.assettype.com\/vikatan\/2021-06\/9a8c28b8-3722-4a22-8f66-87f48bd4f21a\/83da1c8d_d3e9_4075_9a46_74a2d308fcb4.jpg"],"pubdate":"Thu, 17 Jun 2021 09:56:22 +0000"},{"title":"`பா.ஜ.க-தான் எதிர்க்கட்சியாகச் செயல்படுகிறது!' - கோவையில் வேலூர் இப்ராஹிம் பேச்சு","text":"<p>பா.ஜ.க சிறுபான்மை அணியின் தேசியச் செயலாளர் வேலூர் இப்ராஹிம், கோவை பா.ஜ.க தலைமை அலுவலகத்தில் செய்தியாளர்களைச் சந்தித்தார். அப்போது அவர், “தமிழகத்தில் தாமரை மலர்வதை நினைத்துப் பார்க்க முடியாது. இது வடநாட்டு கட்சி என்று கூறினர். ஆனால், ஈ.வெ.ரா பூமியிலேயே தாமரை மலர்ந்துள்ளது. நாங்கள் போட்டியிட்ட ஐந்து தொகுதிகளில் ஒன்றில் வென்றுள்ளோம்.<\/p><figure><img src=\"https:\/\/gumlet.assettype.com\/vikatan\/2021-06\/2fb6e690-d22b-40fe-9ed7-ac69e91ec957\/198333346_1463993953935552_2721326856430622511_n.png\" \/><figcaption>வேலூர் இப்ராஹிம் <\/figcaption><\/figure><p>Also Read: <a href=\"https:\/\/www.vikatan.com\/government-and-politics\/politics\/congress-dmk-vs-bjp-on-petrol-diesel-price-hike\">பெட்ரோல், டீசல் விலை உயர்வு: `நாங்க என்ன சொல்றோம்னா..?’ - காங்கிரஸ், தி.மு.க Vs பா.ஜ.க<\/a><\/p><p>இது எங்கள் வளர்ச்சியின் முதல்படி. தி.மு.க-வுக்கு எதிர்க்கட்சியாக, பா.ஜ.க-தான் செயல்படுகிறது. தி.மு.க மக்கள் விரோதச் செயல்களில் ஈடுபடும்போது, அவர்களை எதிர்த்து களம் காணக்கூடிய கட்சியாக பா.ஜ.க இருக்கிறது. இதை மக்களும் புரிந்துள்ளனர். அதனால், வரக்கூடிய காலங்களில் தாமரை பல இடங்களில் வெற்றிபெறும்.<\/p><p>தி.மு.க ஆட்சிக்கு வந்தவுடன் விலைவாசி உயர்ந்துள்ளது. அதையெல்லாம் மறைக்க வேறு விஷயத்தைச் சொல்லி திசை திருப்புவார்கள். அதற்காகத்தான் ஒன்றிய அரசு என்பதைக் கையில் எடுத்துள்ளனர். இதனால், தி.மு.க பெரிய மாற்றத்தை ஏற்படுத்தப்போவதில்லை. தங்களுடைய பின்னடைவைக் காப்பாற்றத்தான் இப்படிச் சொல்கின்றனர். தி.மு.க மக்கள் விரோத அரசு என்பது குறித்து மக்களிடம் விழிப்புணர்வு ஏற்படுத்துவோம்.<\/p><figure><img src=\"https:\/\/gumlet.assettype.com\/vikatan\/2021-06\/284e5de9-5892-4cc0-bb8b-b38b67908463\/IMG_20210617_WA0012.jpg\" \/><figcaption>வேலூர் இப்ராஹிம் <\/figcaption><\/figure><p>தமிழக அரசு, கொரோனாவை தவறான முறையில் கையாண்டுள்ளது. இதில் அரசு தோல்வி கண்டுள்ளது. மது ஒழிப்பே முதல் கையெழுத்து என்று தி.மு.க அரசு கூறியது. இன்று மதுக்கடையைத் திறந்து விற்பனையை ஊக்குவிப்பது மக்களுக்குச் செய்யும் துரோகம்.<\/p><p>கர்நாடகா, புதுச்சேரி போன்ற பல இடங்களில் மதுக்கடைகள் திறந்துள்ளனர். ஆனால், தேர்தல் நேரத்தில் அங்கு மதுக்கடைகளை மூடுவோம் என்று வாக்குறுதி கொடுத்தாக யாரும் நிரூபிக்கவில்லை. தமிழகத்தில் நாங்கள் ஆட்சியமைத்தால் மதுவிலக்கைக் கொண்டு வருவோம் என்று தி.மு.க வாக்குறுதியளித்தது. கடந்த ஆட்சியில், மதுக்கடைகள் திறந்ததற்குக் கையில் பதாகைகளை ஏந்திப் போராடினர்.<\/p><figure><img src=\"https:\/\/gumlet.assettype.com\/vikatan\/2021-05\/26e91a74-3050-4f03-900d-3b4df1d37327\/IMG_20210508_122319.jpg\" \/><figcaption>டாஸ்மாக்<\/figcaption><\/figure><p>எதற்காக மக்களுக்குப் பொய் வாக்குறுதி கொடுக்க வேண்டும்? அதைத்தான் நாங்கள் கேள்வி கேட்கிறோம். பெட்ரோல், டீசல் விலை உயர்வு தற்காலிகம்தான். விரைவில் பெட்ரோல், டீசல் விலை குறையும் என்று மத்திய பெட்ரோலிய அமைச்சர் கூறியுள்ளார்” என்றார்.<\/p>","link":"https:\/\/www.vikatan.com\/news\/tamilnadu\/bjp-vellore-ibrahim-slams-dmk-in-covai","image":["https:\/\/gumlet.assettype.com\/vikatan\/2021-02\/c3d02e65-604c-4ec7-ba00-eb1617fe498c\/_MG_0294.JPG"],"pubdate":"Thu, 17 Jun 2021 09:19:59 +0000"},{"title":"கோவை: மீண்டும் வெடித்த சர்ச்சை! - காவி நிற திருவள்ளுவர் படத்தை அகற்றிய வேளாண் பல்கலைக்கழகம்!","text":"<p>சமீபகாலமாக, திருவள்ளுவர் படங்களைவைத்து சர்ச்சைகள் வரிசைகட்டி நிற்கின்றன. சில மாதங்களுக்கு முன்பு, சி.பி.எஸ்.இ பாடப் புத்தகத்தில் இடம்பெற்ற திருவள்ளுவர் படம் சர்ச்சையைக் கிளப்பியது. <\/p><figure><img src=\"https:\/\/gumlet.assettype.com\/vikatan\/2021-02\/d6f0b96d-a9e0-4abb-8e89-3893f70735cb\/_109543512_1dacb4ee_60f3_413b_a8a9_dd0d007e8466.jpg\" \/><figcaption>காவி உடையில் வரையப்பட்ட திருவள்ளுவர் படம்<\/figcaption><\/figure><p>Also Read: <a href=\"https:\/\/www.vikatan.com\/government-and-politics\/politics\/controversial-thiruvalluvar-photo-in-cbse-textbook\">சி.பி.எஸ்.இ பாடப்புத்தகத்தில் காவி உடையில் திருவள்ளுவர் படம்; தொடரும் சர்ச்சை - வலுக்கும் கண்டனங்கள்<\/a><\/p><p>கடந்த ஆண்டு, தமிழ்நாடு அரசின் கல்வித் தொலைக்காட்சியில் காவி நிற உடையில் திருவள்ளுவர் படம் வெளியாகி அதிர்ச்சியை ஏற்படுத்தியிருந்தது. அதற்குப் பலர், கறுப்பு நிற உடையில் திருவள்ளுவர் படத்தை வெளியிட்டு பதிலடி கொடுத்தனர்.<\/p><p>இந்தநிலையில், திருவள்ளுவர் படத்தைவைத்து மீண்டும் ஒரு சர்ச்சை வெடித்துள்ளது. அதன்படி, கோவை மருதமலை சாலையிலுள்ள தமிழ்நாடு வேளாண் பல்கலைக்கழக, நூலகத்தின் நுழைவுப் பகுதியில் காவி நிற உடையில் திருவள்ளுவர் படம் வைக்கப்பட்டிருந்தது.<\/p><figure><img src=\"https:\/\/gumlet.assettype.com\/vikatan\/2021-06\/4c3d8b4c-fc5f-48c2-83c5-6d44fe66bdea\/IMG_20210617_WA0010.jpg\" \/><figcaption>வேளாண் பல்கலையில் வைக்கப்பட்டிருந்த திருவள்ளுவர் படம்<\/figcaption><\/figure><p>இது சமீபத்தில் வைக்கப்பட்ட படம் என்று வெளியான தகவலால் பல்வேறு இடங்களிலிருந்து கண்டனங்கள் எழுந்தன. ஆனால், அந்தப் படம் நீண்ட ஆண்டுகளாக இருப்பதாக பல்கலைக்கழக நிர்வாகம் விளக்கம் அளித்திருந்தது.<\/p><p>“உலகப் பொதுமறையான திருக்குறளை வழங்கிய திருவள்ளுவர், அனைத்து மக்களுக்கும் பொதுவானவர். திருவள்ளுவர் எந்தச் சமயத்தைச் சேர்ந்தவரும் அல்லர் என்பதைக் குறிக்கும் வகையில், அரசு அலுவலகங்களில் வெள்ளை நிற உடையணிந்த திருவள்ளுவர் படத்தைவைக்க வேண்டும்” என்று தமிழ்நாடு அரசு உத்தரவிடப்பட்டிருந்தது.<\/p><figure><img src=\"https:\/\/gumlet.assettype.com\/vikatan\/2021-06\/e4e7afe0-1857-492c-be82-7867603285fb\/IMG_20210617_WA0011.jpg\" \/><figcaption>சர்ச்சையான திருவள்ளுவர் படம் அகற்றம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-06\/d06ba26e-50cf-42e5-a060-53034a14ac50\/IMG_20210617_WA0018.jpg\" \/><figcaption>வெள்ளை நிற உடையில் வைக்கப்பட்ட திருவள்ளுவர் படம்<\/figcaption><\/figure><p>ஆனால், வேளாண் பல்கலைக்கழகத்தில் காவி நிற திருவள்ளுவர் படம் வைக்கப்பட்டிருப்பது சர்ச்சையை ஏற்படுத்தியுள்ளது. இதையடுத்து, உடனடியாக அந்தக் காவி நிற திருவள்ளுவர் படத்தை அகற்றி, வெள்ளை நிற உடையணிந்த திருவள்ளுவர் படம் வைக்கப்பட்டது.<\/p>","link":"https:\/\/www.vikatan.com\/news\/tamilnadu\/controversy-thiruvalluvar-photo-removed-in-tnau","image":["https:\/\/gumlet.assettype.com\/vikatan\/2021-02\/7db14eee-e088-4959-adc3-fa2a670212fb\/_109543564_thiruvalluvarportrait_byartistgeniusshrik_r_venugopalsharma__2_.jpg"],"pubdate":"Thu, 17 Jun 2021 08:23:47 +0000"},{"title":"கொரோனா: உடல்களை வழங்க ரூ.500 லஞ்சம்! - வேலூர் அரசு மருத்துவமனை சுகாதார ஆய்வாளர் சஸ்பெண்ட்","text":"<p>இறந்துபோகிறவரின் உடலை கடைசியாக ஒருமுறை தொட்டுக்கூட பார்க்க விடாத கொடிய துயரத்தை ரத்த உறவுகளுக்குக் கொடுத்திருக்கிறது, கொரோனா தொற்று. இப்படியான பரிதாபகரமான சூழலிலும், பிணத்தைவைத்து பணம் பறிக்கும் நபர்களும் இருக்கத்தான் செய்கிறார்கள். வேலூர் அடுக்கம்பாறையிலுள்ள அரசு மருத்துவக் கல்லூரி மருத்துவமனையில், கொரோனா தொற்றால் இறப்பவர்களின் உடல்களைக் கணக்கெடுத்து முறைப்படுத்தி வழங்குவதற்காக வெங்கடேசன் என்கிற சுகாதார ஆய்வாளர் ஒருவர் நியமிக்கப்பட்டிருந்தார்.<\/p><figure><img src=\"https:\/\/gumlet.assettype.com\/vikatan\/2021-06\/d3e62691-1317-46e2-98dd-8a19dd683ba9\/d41586_020_00154_w_17918216.jpg\" \/><figcaption>கொரோனா தொற்றால் இறந்தவர் உடல்<\/figcaption><\/figure><p>இவர், மருத்துவமனையிலுள்ள பிணவறையிலிருந்து கொரோனா தொற்றாளர்களின் உடல்களை உறவினர்களிடம் ஒப்படைக்கவும், ஆம்புலன்ஸில் ஏற்றி சொந்த ஊர்களுக்கு அனுப்பிவைக்கவும் பேரம் பேசும் வீடியோ காட்சிகள் சமீபத்தில் வெளியாகி, அதிர்ச்சியை ஏற்படுத்தியிருந்தன. அரசு மருத்துவமனைக்கு வருபவர்கள் பெரும்பாலும் ஏழை, எளிய மக்களாகத்தான் இருக்கிறார்கள். மனிதாபிமானமற்ற முறையில், அவர்களிடம் ஒவ்வொரு உடலுக்கும் 500 ரூபாய் வாங்கியிருக்கிறார் சுகாதார ஆய்வாளர் வெங்கடேசன்.<\/p><p>500 ரூபாய் என்றால், நான்கைந்து உடல்களுக்கு ஒரே ஆம்புலன்ஸ். அதாவது, வேலூரிலிருந்து அரக்கோணம் வழித்தடத்துக்குட்பட்ட பகுதிகளைச் சேர்ந்த ஐந்து பேர் இறந்திருந்தால், அத்தனை உடல்களையும் ஒரே ஆம்புலன்ஸில் ஏற்றி ஒவ்வொன்றாக டெலிவரி செய்ய ஓட்டுநர்களுக்கு உத்தரவிட்டிருக்கிறார் வெங்கடேசன். அதேசமயம், 5,000 ரூபாய் வரை கமிஷன் கொடுத்தவர்களுக்கு, ஒரு சடலத்துக்கு ஒரு ஆம்புலன்ஸை அனுப்பிவைத்திருக்கிறார்.<\/p><figure><img src=\"https:\/\/gumlet.assettype.com\/vikatan\/2021-06\/214ddf1d-84fe-4c00-a78b-14690b710838\/201808010106272281_Anti_Graft_Law_Punish_Bribe_Givers_7_Years_Jail_SECVPF.gif\" \/><figcaption>லஞ்சம்<\/figcaption><\/figure><p>இறந்தவர்களின் உறவினர்கள் யாரேனும் கேள்வி கேட்டுவிட்டாலோ, பணம் கொடுக்க மறுத்துவிட்டாலோ அவர்களுக்கு ஆம்புலன்ஸ் கிடைப்பதிலும், உடல்களை ஒப்படைப்பதிலும் தாமதம் ஏற்படுத்தியதாகவும் சுகாதார ஆய்வாளர் வெங்கடேசன் மீது புகார்கள் குவிந்துள்ளன. இது குறித்து, மாவட்ட நிர்வாகத்துக்குப் புகார் செல்லவே, சுகாதார ஆய்வாளர் வெங்கடேசன் கே.வி.குப்பம் ஆரம்ப சுகாதார நிலையத்துக்குப் பணியிட மாற்றம் செய்யப்பட்டார். இந்தநிலையில், <a href=\"https:\/\/www.vikatan.com\/latest-news\">உடல்களை வழங்கியதில் லஞ்சம் பெற்றது உறுதியாகியிருப்பதால் அவர் சஸ்பெண்ட் செய்யப்பட்டிருக்கிறார்<\/a>. இது தொடர்பாக, சுகாதாரத்துறை அதிகாரிகள் வெங்கடேசனிடம் தொடர்ந்து விசாரணையும் நடத்திவருகிறார்கள்.<\/p>","link":"https:\/\/www.vikatan.com\/social-affairs\/crime\/bribe-to-give-corona-affected-dead-bodies-vellore-government-hospital-health-inspector-suspended","image":["https:\/\/gumlet.assettype.com\/vikatan\/2021-06\/b757f617-abe7-4b9f-bbb7-83f8cd3a9d1f\/vikatan_2019_06_d193faa9_46b3_4e24_b5ac_dd6585c51b94_vellore_GH_11002.jpg"],"pubdate":"Thu, 17 Jun 2021 07:35:13 +0000"},{"title":"கரூர்: `தைரியமாக இருங்க..!' - முதல்நாளிலேயே கவச உடை அணிந்து கொரோனா வார்டில் ஆய்வுசெய்த ஆட்சியர்","text":"<p>பொறுப்பேற்றுக்கொண்ட முதல்நாளே, பாதுகாப்பு உடையணிந்து கொரோனா நோயாளிகள் இருக்கும் வார்டுக்குள் சென்று, கர்ப்பிணி உள்ளிட்ட கொரோனா வைரஸால் பாதிக்கப்பட்டவர்களிடம் கரூர் மாவட்ட ஆட்சியர் பிரபுசங்கர் நலம் விசாரித்து, அவர்களை நெகிழவைத்திருக்கிறார்.<\/p><figure><img src=\"https:\/\/gumlet.assettype.com\/vikatan\/2021-06\/b129f65b-9852-4f34-afd7-7eebd3089741\/collector_prabhusangar__.jpg\" \/><figcaption>கொரோனா வார்டில் பிரபுசங்கர் <\/figcaption><\/figure><p>Also Read: <a href=\"https:\/\/www.vikatan.com\/news\/tamilnadu\/karur-teacher-donates-her-one-month-salary-to-cm-covid-19-relief-fund\">`என்னைப் பார்த்து இப்போ பலரும் உதவுறாங்க!' - ஒரு மாத சம்பளத்தை நிவாரணமாக கொடுத்த ஆசிரியை<\/a><\/p><p>கரூர் மாவட்டத்தில் புதிய மாவட்ட ஆட்சித் தலைவராக பொறுப்பேற்றுள்ள பிரபுசங்கர், நேற்று (16-ம் தேதி) காலை செய்தியாளர்களைச் சந்தித்தார். அப்போது அவர், 'தூங்காமை, கல்வி, துணிவுடைமை... இம்மூன்றும் நீங்கா நிலனான் பவர்க்கு' - எனும் திருக்குறளில் அரசியல் எனும் அதிகாரத்தில் திருவள்ளுவர் குறிப்பிடுவதைப்போல, துணிவுடனும், நிர்வாகத்தில் வெளிப்படைத்தன்மை, காலம் தாழ்த்தாமை என சிறப்பாக கரூர் மாவட்ட நிர்வாகம் செயல்படும். கட்டுபாடுகளைத் தீவிரப்படுத்தி, மாவட்டம் முழுவதும் தொற்று எண்ணிக்கையைக் கட்டுப்படுத்த நடவடிக்கை மேற்கொள்ளப்படும்' என்று தெரிவித்தார். அதோடு, தனது மேஜையில் திருவள்ளுவர் மற்றும் அம்பேத்கர் சிலைகளை வைத்து, 'எல்லோருக்கும் எல்லாம்' என்று கூறினார். இந்தநிலையில், அவர் பணிக்குச் சேர்ந்த முதல் நாளே, கரூர் அரசு மருத்துவக் கல்லூரி மருத்துவமனையில் திடீர் ஆய்வு மேற்கொண்டார்.<\/p><figure><img src=\"https:\/\/gumlet.assettype.com\/vikatan\/2021-06\/883255ed-260c-43f6-85db-1e2401e2a263\/collector_prabhusangar_3.jpg\" \/><figcaption>கொரோனா வார்டில் பிரபுசங்கர் <\/figcaption><\/figure><p>அப்போது, கொரோனா வைரஸ் தொற்றாளர்களுக்கு அளிக்கப்பட்டுவரும் சிகிச்சை முறை குறித்தும், அரசு மருத்துவக் கல்லூரி மருத்துவமனையில் மொத்தம் எத்தனை படுக்கை வசதிகள் உள்ளன, எத்தனை படுக்கை வசதிகளுக்கு ஆக்சிஜன் வசதி அளிக்கப்பட்டுள்ளது, ஆக்சிஜன் செறிவூட்டிகள் மொத்தம் எத்தனை வைக்கப்பட்டுள்ளன, கொரோனா தொற்றாளர்களுக்கு எந்த வகையான சிகிச்சை அளிக்கப்படுகிறது என்றெல்லாம் கேட்டு, மாவட்ட ஆட்சித்தலைவர் பிரபுசங்கர் விரிவாக ஆய்வு செய்தார்.<\/p><p>பின்னர், 'கொரோனா தொற்றாளர்கள் அனுமதிக்கப்பட்டுள்ள வார்டுக்கு நேரடியாகச் சென்று ஆய்வு செய்ய வேண்டும்' என்று சொன்னார். அதனால், அவர் பாதுகாப்புக்காக கவச உடை அணிந்து கொரோனாவால் பாதிக்கப்பட்டு அனுமதிக்கப்பட்டுள்ள நபர்களை நேரடியாகச் சந்தித்து, அவர்களுக்கு அளிக்கப்பட்டுவரும் சிகிச்சை முறைகள் குறித்து கேட்டறிந்து ஆய்வு செய்தார். அங்கு அனுமதிக்கப்பட்டிருந்த கர்ப்பிணி ஒருவரையும் அக்கறையாக நலம் விசாரித்தார். பிறகு, 'தைரியமாக இருங்க. விரைவில் குணமாவீங்க. நம்பிக்கைதான் உங்களுக்கு கொரோனாவை வெல்லும் முதல் ஆயுதம்' என்றார்<\/p><figure><img src=\"https:\/\/gumlet.assettype.com\/vikatan\/2021-06\/1574d878-9d9b-4307-90f2-36be66958c3b\/collector_prabhusangar_2.jpg\" \/><figcaption>கொரோனா வார்டில் பிரபுசங்கர் <\/figcaption><\/figure><p>அடிப்படையில் ஆட்சியர் பிரபுசங்கர் ஒரு மருத்துவர். அதனால், ஒரு மருத்துவர் என்ற காரணத்தால் கொரோனா தொற்றின் தீவிரத்தை உணர்ந்த நிலையிலும், கவச உடை அணிந்துகொண்டு கொரோனா தொற்றால் பாதிக்கப்பட்டவர்களை நேரில் சந்தித்து, அவர்களுக்கு ஆறுதல் கூறியது அனைவரையும் நெகிழ்ச்சியில் ஆழ்த்தியது. அதைத் தொடர்ந்து, கரூர் அரசு மருத்துவக் கல்லூரி மருத்துவமனையில் அமைக்கப்பட்டுள்ள 10,000 லிட்டர் கொள்ளளவுள்ள திரவ ஆக்டிஜன் சேமிப்பு கிடங்கு வசதியையும் நேரில் பார்வையிட்டு, ஆய்வு செய்தார். பணிக்குச் சேர்ந்த முதல்நாளே கொரோனா வார்டு வரை போய் ஆய்வுசெய்த ஆட்சியரின் செயல், மக்களை மகிழ்ச்சியில் ஆழ்த்தியிருக்கிறது.<\/p>","link":"https:\/\/www.vikatan.com\/news\/tamilnadu\/karur-new-collector-inspection-in-corona-ward","image":["https:\/\/gumlet.assettype.com\/vikatan\/2021-06\/3f913203-8ff3-4b91-b414-e7dc9e6fa0dd\/collector_prabhusangar.jpg"],"pubdate":"Thu, 17 Jun 2021 02:44:51 +0000"},{"title":"செலவு குறைந்த செவ்வாழைச் சாகுபடி! | Red Banana Farming","text":"<figure><\/figure>","link":"https:\/\/www.vikatan.com\/news\/agriculture\/farmer-explains-how-he-earn-more-income-through-red-banana-farming","image":["https:\/\/gumlet.assettype.com\/vikatan\/2021-06\/50fc105f-a4de-44ae-952b-c55e076a08df\/vikatan_2020_07_a68924b1_ccd8_41f0_9260_a316410560e9_Screenshot_2020_07_18_at_5_41_16_PM.png"],"pubdate":"Thu, 17 Jun 2021 00:30:00 +0000"}]