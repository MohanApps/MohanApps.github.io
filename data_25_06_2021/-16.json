[{"title":"12ஆம் வகுப்பு மதிப்பெண் கணக்கீடு – 5 வகையான மதிப்பீட்டு வழிமுறைகள் அரசுக்கு பரிந்துரை","text":"<p>தமிழகத்தில் கொரோனா பரவல் காரணமாக 12ஆம் வகுப்பு தேர்வுகளை ரத்து செய்து தமிழக அரசு உத்தரவிட்டது. தொடர்ந்து, மாணவர்களுக்கு மதிப்பெண்களை நிர்ணயம் செய்வதற்காக குழு அமைக்கப்பட்டது. இந்நிலையில் அந்த குழு 5 வகையான மதிப்பீட்டு வழிமுறைகளை அரசுக்கு பரிந்துரைத்துள்ளதாக தகவல் வெளியாகி உள்ளது.<\/p>\n\n\n\n<p>சிபிஎஸ்இ 12ஆம் வகுப்பு மாணவர்களுக்கு 10ஆம் வகுப்பு, 11ஆம் வகுப்புகளில் தலா 30சதவீத மதிப்பெண் மற்றும் 12ஆம் வகுப்பு பயிற்சித் தேர்வுகளில் பெற்ற மதிப்பெண்களில் 40 சதவீதம் ஆகியவற்றை அடிப்படையாக கொண்டு 12ஆம் வகுப்புக்கான மதிப்பெண்கள் கணக்கிடப்படும் என அறிவிக்கப்பட்டுள்ளது.<\/p>\n\n\n\n<p>தமிழகத்தில் 10, 11ம் வகுப்பு இறுதித் தேர்வு மதிப்பெண்களுடன் 12ம் வகுப்பு செய்முறைத் தேர்வு மதிப்பெண்களும் கணக்கில் எடுத்துக்கொள்ளப்பட உள்ளது. ஏற்கனவே 12ம் வகுப்பு மாணவர்களின் 10ம் வகுப்பு மதிப்பெண்களை தேர்வுத்துறை கோரிய நிலையில், அவற்றில் இருந்து அதிகளவில் மதிப்பெண்கள் கணக்கில் எடுத்துக்கொள்ளப்பட வாய்ப்புள்ளதாக கல்வித்துறை அதிகாரிகள் கூறுகின்றனர்.<\/p>\n\n\n\n<p>அனைத்து பள்ளிகளும் 12ஆம் வகுப்பு மாணவர்களுக்கு பள்ளி அளவிலான தேர்வு நடத்தியுள்ளன. ஆனால், பன்னிரெண்டாம் வகுப்பில் பள்ளி அளவிலான தேர்வு மதிப்பெண்களின் நம்பகத்தன்மையை உறுதி செய்வது சவாலாக இருக்கும் என கல்வித்துறை வட்டாரங்கள் தெரிவித்துள்ளது.<\/p>\n\n\n\n<p>தனியார் பள்ளிகள் தங்கள் மாணவர்களின் வகுப்பு அளவிலான தேர்வு மதிப்பெண்களை உயர்த்தக்கூடும் என குழு உறுப்பினர்கள் கருதுகின்றனர். 2019-20ஆம் கல்வியாண்டில் 10ஆம் வகுப்பு தேர்வுகள் ரத்து செய்யப்பட்டு, காலாண்டு மற்றும் அரையாண்டு மதிப்பெண்கள் அடிப்படையில் மதிப்பெண்கள் வழங்கப்பட்டன. பல பள்ளிகள் மாணவர்களுக்கு அதிக மதிப்பெண்களை வழங்கியுள்ளன. இது பொதுத்தேர்வில் சாத்தியமில்லை.<\/p>\n\n\n\n<p>கல்லூரிகள் மற்றும் தொழில்முறை படிப்புகளில் சேர மாநில பாடத்திட்டத்தில் பயின்ற மாணவர்களுக்கு எவ்வித பாதிப்பும் ஏற்படக்கூடாது. இதனால் சிபிஎஎஸ்இ போல் தமிழகத்திலும் மாணவர்களுக்கு +2 மதிப்பெண் கணக்கீடுவது செய்ய வாய்ப்புள்ளது என கல்வித்துறை வட்டாரங்கள் கூறுகின்றன.<\/p>\n\n\n\n<p>இதற்கிடையில், கொரோனா இரண்டாவது அலை குறைந்துவிட்டதால், குறைவான மதிப்பெண்கள் பெற்றுள்ள மாணவர்களக்கு தேர்வெழுத வாய்ப்பு வழங்குமாறு பள்ளி முதல்வர்கள் மாநில அரசை வலியுறுத்துகின்றனர்.<\/p>\n\n\n\n<p>எந்த வகையில் அரசு 12ஆம் வகுப்பு மாணவர்களுக்கு மதிப்பெண் கணக்கீடு செய்து வழங்கினாலும் அனைத்து மாணவர்கள் மற்றும் பெற்றோர்களும் அதை ஏற்றுக்கொள்வது கடினம். இதனால் கொரோனா குறைந்தபின்னர் குறிப்பிட்ட மாணவர்களுக்கு தேர்வெழுத அரசு அனுமதி வழங்கவேண்டும். அவர்களின் எண்ணிக்கை குறைந்த அளவில்தான் இருக்கும் என பள்ளிகள் தரப்பில் தெரிவிக்கப்பட்டுள்ளது.<\/p>\n\n\n\n<p>“தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"nofollow\">https:\/\/t.me\/ietamil<\/a><\/p>","link":"https:\/\/tamil.indianexpress.com\/tamilnadu\/state-board-12-th-exam-five-ways-to-evaluate-marks-317134\/","image":["https:\/\/tamil.indianexpress.com\/wp-content\/uploads\/2019\/09\/sslc.jpg"],"pubdate":"Fri, 25 Jun 2021 10:50:04 +0530"},{"title":"அடிதூள்!! செல்போன் வாங்க மாணவர்களுக்கு கடன்... ஆன்லைன் கல்விக்காக அரசின் அதிரடி திட்டம்...!","text":"நாடு முழுவதும் கொரோனா தொற்று பரவல் காரணமாக மத்திய அரசு கடந்த ஆண்டு மார்ச் மாதம் ஊரடங்கு சட்டம் பிறப்பித்தது. இதையடுத்து நாடு முழுவதும் பள்ளிகளும் மூடப்பட்டன. இதனால் மாணவர்கள் கடந்த ஆண்டு இறுதித்தேர்வு கூட எழுத முடியாத சூழல் நிலவியது. இந்நிலையில் பொது முடக்கம் இந்த கல்வியாண்டிலும் நீடித்ததால் மாணவர்களுக்கு ஆன்லைன் முறையில் தான் பாடங்கள் நடத்தப்பட்டு வருகின்றன.&nbsp;    ஆனால் செல்போன் இல்லாத ஏழை எளிய மாணவர்கள் ஆன்லைன் கல்வியில் பங்கேற்க முடியாத சூழ்நிலை உருவாகியுள்ளது. எனவே கேரள அரசு கொரோனா நெருக்கடி நேரத்தில் செல்போன் இல்லாததால் கல்வியை தொடரமுடியாத குழந்தைகளுக்காக வட்டியில்லா கடன் திட்டத்தை அறிமுகப்படுத்தியுள்ளது. வித்யா தரங்கினி என்ற திட்டத்தின் கீழ், ஒரு மாணவருக்கு செல்போன் வாங்குவதற்கு ரூ.10 ஆயிரம் வட்டி இல்லாத கடன் வழங்கப்பட உள்ளது.&nbsp;    மொபைல் போன்கள் வாங்க மாணவர்களுக்கு வட்டி இல்லாத கடன்களை வழங்க கூட்டுறவுத் துறை கூட்டுறவு சங்கங்கள் மற்றும் வங்கிகளுக்கு அறிவுறுத்தியுள்ளது. நாளை முதல் முதல் ஜூலை 31 வரை இந்த கடன் திட்டம் செயல்பட உள்ளது. ஒரு குழு ரூ .50,000 வரை கடன் பெறலாம் என்றும், மொபைல் போனுக்கான விண்ணப்பத்துடன் பள்ளி அதிகாரிகளின் சான்றிதழ் வழங்கப்பட வேண்டும் என்றும் தெரிவிக்கப்பட்டுள்ளது. மாணவர்கள் வட்டியில்லா கடன் தொகையை இரண்டு ஆண்டுகளுக்குள் சம தவணைகளில் திருப்பிச் செலுத்த வேண்டும் என்று அறிவுறுத்தப்பட்டுள்ளது.&nbsp; &nbsp;","link":"https:\/\/tamil.asianetnews.com\/india\/kerala-government-announce-free-loan-for-students-to-buy-mobile-phones-qv8ro2","image":["https:\/\/static.asianetnews.com\/images\/01f90s4g1khm48n2a96h801rkq\/79385-shutterstock-453309418-jpg_760x400.jpg"],"pubdate":"Fri, 25 Jun 2021 10:39:39 +0530"},{"title":"ஆண்டவா.. தனியாக இருந்த சிறுமியின் வாயில் பிளாஸ்த்ரி ஒட்டி.. 7 பேர் செய்த அட்டூழியம்..","text":"சென்னையில் வீட்டின் முதல் தளத்தில் தனியாக இருந்த சிறுமியின் வாயில் பிளாஸ்த்ரி ஒட்டி, கட்டிப்போட்டு பணம் கொள்ளையடிக்க முயன்ற சம்பவத்தில் 5 பேரை போலீசார் கைது செய்துள்ளனர். மேலும், இச்சம்பவத்தில் தொடர்புடைய 5 பேரை வலைவீசித் தேடி வருகின்றனர். சென்னை கொளத்தூர் செந்தில் நகர் பகுதியைச் சேர்ந்தவர் கிருஷ்ணன் (54). காய்கறி மார்க்கெட் வைத்து நடத்தி வரும் இவர் தனது மனைவி அமுதா(51), இரு மகள்கள் மற்றும் மகனுடன் இரண்டு தளம்கொண்ட மாடிவீட்டில் வசித்து வருகிறார். இந்நிலையில் கடந்த 19 ஆம் தேதி மாலை கிருஷ்ணன் தனது மகனுடன் கடை வேலையில் ஈடுபட்டிருந்துள்ளார்.&nbsp;    மேலும் அவரது மனைவி அமுதாவும், மூத்த மகளும் கொரோனா பாதிப்பு காரணமாக வீட்டின் இரண்டாம் தளத்தில் தனிமைப்படுத்திக்கொண்டு இருந்துள்ளனர்.&nbsp;அப்போது காரில் வீட்டுக்குள் நுழைந்த 7 பேர் கொண்ட கும்பல் வீட்டின் பூட்டை உடைத்து உள்ளேச் சென்று முதல் தளத்திலிருந்த கிருஷ்ணனின் இளைய மகளை கத்தியைக் காட்டி மிரட்டி வாயில் பிளாஸ்த்ரி ஒட்டி, கைகளை கட்டிபோட்டு பீரோ சாவியை எடுத்து அதிலிருந்த பணத்தை சாக்குப்பையில் கட்டி எடுத்துக்கொண்டு காரில் தப்ப முயன்றுள்ளனர். அப்போது எதிர்பாராத விதமாக காரின் கதவு திறக்காமல் போனதாலும், அங்கு வந்த கிருஷணனின் மகன் அவர்களை கண்டு துரத்தியதாலும் அந்த கும்பல் கொள்ளையடித்த பணத்தை மூட்டையாக அங்கேயே போட்டுவிட்டு காரில் அனைவரும் தப்பிச் சென்றுள்ளனர்.&nbsp;    இச்சம்பவம் தொடர்பாக கிருஷ்ணன் ராஜமங்கலம் காவல் நிலையத்தில் புகார் அளித்தார். புகாரின் பேரில் சம்பவ இடத்திற்கு வந்த போலீசார் மோப்பநாய் உதவியுடன் தீவிர விசாரணை மேற்கொண்டனர். மேலும், சம்பவ இடத்திலுள்ள சி.சி.டி.வி காட்சிகளையும் கைப்பற்றி குற்றவாளிகளை தீவிரமாக தேடி வந்தனர். விசாரணையில் அயப்பாக்கம் பகுதியைச் சேர்ந்த நவா, மைக்கல் மற்றும் திருமுல்லைவாயில் பகுதியைச் சேர்ந்த குமார் ஆகியோரின் திட்டப்படி மதன், விஜய், விஜயகுமார், சுனில், நரேஷ், வினோத் மற்றும் கமலக்கண்ணன் ஆகிய 7 பேர் கொண்ட கும்பல் வியாபாரியன கிருஷ்ணன் வீட்டில் கொள்ளையடிக்க முயன்றதும் அதற்காக பல்லாவரத்திலுள்ள டிராவல்ஸ் ஒன்றிலிருந்து காரை வாடகைக்கு எடுத்து அதன் வாகன எண்ணை மாற்றி ஒட்டிவிட்டு வியாபாரி கிருஷ்ணனின் வீட்டிற்குச் சென்று கொள்ளையடிக்க முயன்றதும் தெரியவந்தது.&nbsp;    கொள்ளையடித்துவிட்டு தப்ப முயலும்போதுதான் கிருஷ்ணனின் மகன் அவர்களை துரத்தி கார் கண்ணாடியை கல்லால் அடித்து உடைக்கவே அவர்கள் சாக்குப்பையை பணத்துடன் அங்கேயே போட்டுவிட்டு தப்பிச் சென்றதும் தெரியவந்துள்ளது. அவர்கள் விட்டுச் சென்ற சாக்குப்பைக்குள் அவர்கள் கொள்ளையடித்த பணம் மற்றும் 2 கத்திகள் இருந்ததை ஏற்கனவே காவல் துறையினர் மீட்டிருந்தனர். இந்நிலையில் இச்சம்பவத்தில் ஈடுபட்ட மதன், விஜய், விஜயகுமார், சுனில் மற்றும் காரை வாடகைக்கு எடுத்த கமலக்கண்ணன் ஆகிய 5 பேர் போலீசாரால் கைது செய்யப்பட்டுள்ளனர். அவர்களிடம் காவல் துறையினர் தீவிர விசாரணையில் ஈடுபட்டு வருவதுடன் இச்சம்பவத்தில் தொடர்புடைய மீதமுள்ள 5 நபர்களை வலைவீசித் தேடி வருகின்றனர்.&nbsp;","link":"https:\/\/tamil.asianetnews.com\/politics\/lord-plaster-was-stuck-in-the-mouth-of-the-girl-who-was-alone-atrocity-committed-by-7-people--qv8r2g","image":["https:\/\/static.asianetnews.com\/images\/01ea2942jbm0fsdse939dy92fz\/asdfghytrewq-jpg_760x400.jpg"],"pubdate":"Fri, 25 Jun 2021 10:26:41 +0530"},{"title":"சீரியல்கள் ஓடுனாதான் விஜய் டிவி களை கட்டுது… லேட்டஸ்ட் டி.ஆர்.பி நிலவரம்!","text":"<p>Vijay TV TRP Rate last week :  இந்த கொரோனா நாட்களை அதிகம் சோர்வடையாமல் வைத்திருக்கும் பொறுப்புகளை தமிழ் சேனல்கள் ஏற்றிருக்கிறது என்று தான் கூற வேண்டும். போதிய அளவு நிகழ்ச்சிகள் இல்லையென்றாலும், கூடுமான வரையில் நமக்கு சிறந்த என்டெர்டெய்ன்மென்ட் நிகழ்வுகளை போட்டி போட்டு வழங்கிக் கொண்டிருக்கின்றனர்.<\/p>\n\n\n\n<figure class=\"wp-block-image size-large\"><img alt=\"\" class=\"wp-image-317122\" height=\"616\" src=\"https:\/\/tamil.indianexpress.com\/wp-content\/uploads\/2021\/06\/3-2.jpg?w=1024\" width=\"1339\" \/><figcaption>டி.ஆர்.பியில் முதலிடம் பிடித்துள்ள சன் டிவி <\/figcaption><\/figure>\n\n\n\n<p>கொரோனா இரண்டாம் அலையின் காரணமாக நிகழ்ச்சிகளின் படபிடிப்பு நடைபெறாமல் இருந்தது. சன்டிவி நிகழ்ச்சிகள் இதனால் பெரிய அளவில் பாதிப்பு அடைந்திருந்தாலும், தொடர்ந்து டி.ஆர்.பி. புள்ளிகளில் முன்னிலையில் தான் உள்ளது. இருப்பினும் கடந்த சில வாரங்களாக இருந்த மோசமான சூழ்நிலையில் இருந்து கொஞ்சம் கொஞ்சமாக முன்னேறி அதிக அளவு பார்வையாளர்களை கவர்ந்துள்ளது விஜய் டிவி.<\/p>\n\n\n\n<p>இரண்டாம் இடத்தில் இருக்கிறது விஜய் டிவி. நாடகங்கள் போர், திரைப்படங்கள் தான் பெஸ்ட் என்று யோசிக்க வைக்கும் அனைவருக்கும் மிக சிறந்த பொழுதுபோக்கு நிகழ்வுகளை வழங்கி வரும் கேடிவி மூன்றாவது இடத்திலும், எந்த மாற்றமும் இல்லாமல் நான்காவது இடத்தில் ஜீ தமிழ் தொலைக்காட்சியும் டி.ஆர்.பியில் இடம் பிடித்துள்ளன. <\/p>\n\n\n\n<figure class=\"wp-block-image size-large\"><img alt=\"\" class=\"wp-image-317123\" height=\"627\" src=\"https:\/\/tamil.indianexpress.com\/wp-content\/uploads\/2021\/06\/Capture.jpg?w=1024\" width=\"1321\" \/><\/figure>\n\n\n\n<p>தமிழ் நாடு மட்டும் அல்லாமல் தென்னிந்திய அளவிலும், இந்திய அளவிலும்  சன் டிவி மற்ற சேனல்களுக்கு கடும் போட்டியாளராக தான் இருக்கிறது.  தென்னிந்திய  அளவில்  முதலிடம் பிடித்துள்ளது சன் டிவி. இந்திய அளவில் இரண்டாம் இடத்தை பிடித்துள்ளது சன் டிவி. ஸ்டார்ப்ளஸ் முதல் இடம் வகித்து வருகிறது. தென்னிந்ந்திய அளவில் இரண்டாம் இடம் பிடித்துள்ள ஸ்டார் மா, இந்திய அளவில் இரண்டாம் இடம் பிடித்துள்ளது.  மூன்றாம் இடத்தில் விஜய் டிவி, நான்காம் இடத்தில ஜீ தெலுங்கு, 5ம் இடத்தில இடிவி தெலுங்கு தொலைக்காட்சி சேனல்களும் தென்னிந்திய டி.ஆர்.பி. பட்டியலில் இடம் பெற்றுள்ளன.<\/p>\n\n\n\n<p><strong>தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/entertainment\/vijay-tv-vs-sun-tv-vijay-tv-trp-rate-last-week-trp-rate-latest-updates-317121\/","image":["https:\/\/tamil.indianexpress.com\/wp-content\/uploads\/2021\/06\/cats-19.jpg"],"pubdate":"Fri, 25 Jun 2021 10:26:28 +0530"},{"title":"இன்று  நடைபெறுகிறது காவிரி மேலாண்மை ஆணையத்தின் ஆலோசனைக் கூட்டம்","text":"காவிரி மேலாண்மை ஆணையத்தின் ஆலோசனைக் கூட்டம் இன்று நடைபெறுகிறது.\nஉச்சநீதிமன்ற தீர்ப்பின்படி காவிரியிலிருந்து தமிழகத்திற்கு உரிய நீர் திறக்கப்படுவதை உறுதி செய்ய வேண்டுமென மத்திய அரசுக்கு தமிழக முதலமைச்சர் மு.க.ஸ்டாலின் கடிதம் எழுதியிருந்த நிலையில் இந்த கூட்டம் நடைபெறவுள்ளது.\nகாணொலி காட்சி மூலம் நடைபெற இருக்கும் இக்கூட்டத்தில் தமிழகம், புதுச்சேரி, கேரளா மற்றும் கர்நாடகம் ஆகிய 4 மாநிலங்களைச் சேர்ந்த அதிகாரிகள் பங்கேற்க உள்ளனர்.\nமேகதாது அணைக்கு எதிர்ப்பு, காவிரியில் நீர் திறப்பு ஆகியவை தமிழக அரசின் சார்பில் வலியுறுத்தப்படும் என எதிர்பார்க்கப்படுகிறது","link":"https:\/\/www.polimernews.com\/view\/149012-இன்று--நடைபெறுகிறது-காவிரி-மேலாண்மை-ஆணையத்தின்-ஆலோசனைக்-கூட்டம்","image":["http:\/\/img.polimernews.com\/uploads\/web\/images\/original\/1624597655149012.jpg"],"pubdate":"Fri, 25 Jun 2021 10:23:38 +0530"},{"title":"துப்பாக்கியால் மிரட்டி சிறுமியை பாலியல் வன்கொடுமை... போக்சோவில் போலீஸ் அதிகாரி கைது","text":"சென்னையில் துப்பாக்கி முனையில் மிரட்டி சிறுமியை பாலியல் பலாத்காரம் செய்ததாக காவல் உதவி ஆய்வாளர் ஒருவரும், இந்த கொடூரத்திற்கு உடந்தையாக இருந்த, சிறுமியின் தாய் மற்றும் பெரியம்மா ஆகியோரும் போக்சோ சட்டத்தின் கீழ் கைது செய்யப்பட்டுள்ளனர். \nசதீஷ்குமார் என்பவன், சென்னை மணலி காவல்நிலையத்தில் காவல் உதவி ஆய்வாளராக முன்னர் இருந்தபோது, ரேசன் கடையில் பணியாற்றும் ஒரு பெண்ணுடன் தொடர்பு ஏற்பட்டுள்ளது. இருவருக்கும் இடையே தவறான உறவை, அந்தப் பெண்ணின் 15 வயது மகள் பார்த்துவிட்டதால், சதீஷ்குமார் அந்த சிறுமியை துப்பாக்கியால் மிரட்டியுள்ளான். சிறுமியையும், சிறுமியின் தம்பியையும் சுட்டுக் கொன்றுவிடுவேன் என உதவி ஆய்வாளர் சதீஷ்குமார் மிரட்டியதால் சிறுமி பயந்துபோய் விஷயத்தை வெளியே சொல்லாமல் இருந்துள்ளார்.\nஆனால், போலீஸ் சீருடையில் இருந்த கறுப்பு ஆடான சதீஷ்குமாருக்கு நாளடைவில் சிறுமியை பாலியல் வன்முறைக்கு உள்ளாக்கும் எண்ணம் ஏற்பட்டுள்ளது. இதற்காக சிறுமியின் தாயையும், பெரியம்மாவையும்  சரிக்கட்டுவதற்கு, சதீஷ்குமார் 50 ஆயிரம் ரூபாய் பணம் கொடுத்துள்ளான். ஆனால் சிறுமி உடன்பட மறுக்கவே, துப்பாக்கியால் மிரட்டி பாலியல் வன்முறைக்கு உள்ளாக்கியுள்ளான்.\nஇந்த கொடூரத்திற்கு சிறுமியின் தாயும், பெரியம்மாவும் துணைபோயுள்ளனர். இதனால் பெரும் மனநெருக்கடிக்கும் உடல்நல பாதிப்புக்கும் ஆளான சிறுமி, தன் தந்தையிடம் விஷயத்தை கூறியுள்ளார். இதன் பிறகே, புகார் கொடுக்கப்பட்டு, புழல் மகளிர் காவல்நிலைய போலீசார் விசாரணை நடத்தியுள்ளனர். போக்சோ சட்டப்பிரிவிலும்,  துப்பாக்கியை காட்டி கொலை மிரட்டல் விடுத்தல் உள்ளிட்ட 3 பிரிவுகளிலும் சதீஷ்குமார் மீது வழக்குப் பதிவு செய்து, அவனை கைது செய்துள்ளனர்.\nஇதேபோல, சதீஷ்குமாருக்கு உடந்தையாக இருந்த, சிறுமியின் தாய் மற்றும் பெரியம்மாவையும் போக்சோ சட்டப்பிரிவின் கீழ், போலீசார் கைது செய்துள்ளனர். கடந்த ஆண்டு சென்னையில் ஒரு காவல் ஆய்வாளர், இதேபோல பாலியல் வன்முறைக் குற்றத்திற்காக போக்சோ சட்டத்தின் கீழ் கைது செய்யப்பட்டார். தற்போது காவல் உதவி ஆய்வாளர் ஒருவர் போக்சோ சட்டத்தின் கீழ் கைது செய்யப்பட்டிருப்பது அதிர்ச்சியை ஏற்படுத்தியுள்ளது.","link":"https:\/\/www.polimernews.com\/view\/149010-துப்பாக்கியால்-மிரட்டி-சிறுமியை-பாலியல்-வன்கொடுமை...-போக்சோவில்-போலீஸ்-அதிகாரி-கைது","image":["http:\/\/img.polimernews.com\/uploads\/web\/images\/original\/1624596805149010.jpg"],"pubdate":"Fri, 25 Jun 2021 10:18:23 +0530"},{"title":"12-ம் வகுப்பு மதிப்பெண் கணக்கீடு தொடர்பாக ஓரிரு நாட்களில் அறிவிப்பு வெளியாக வாய்ப்பு.","text":"12-ம் வகுப்பு மதிப்பெண் கணக்கீடு தொடர்பாக ஓரிரு நாட்களில் அறிவிப்பு வெளியாகும் என தகவல் வெளியாகியுள்ளது.\n கொரோனா பாதிப்பு காரணமாக பன்னிரெண்டாம் வகுப்பு பொது தேர்வு ரத்து செய்யப்பட்ட நிலையில், மாணவர்களுக்கு மதிப்பெண் கணக்கீடு செய்வது தொடர்பாக ஆராய குழு அமைக்கப்பட்டது. இந்த குழு 5 வகையான மதிப்பீட்டு வழிமுறைகளை அரசுக்கு பரிந்துரைத்துள்ளதாக தகவல் வெளியாகியுள்ளது.\nஅதன்படி, 10, 11-ஆம் வகுப்பு பொதுத் தேர்வு மதிப்பெண்களுடன் 12-ஆம் வகுப்பு செய்முறைத் தேர்வு மதிப்பெண்களும் கணக்கில் எடுத்துக்கொள்ளப்பட உள்ளதாக கூறப்படுகிறது. ஏற்கனவே,மாணவர்களின் 10-ஆம் வகுப்பு மதிப்பெண்களை வழங்குமாறு தேர்வுத்துறை கோரியிருந்த நிலையில், அவற்றில் இருந்து அதிகளவில் மதிப்பெண்கள் கணக்கில் எடுத்துக்கொள்ளப்பட வாய்ப்புள்ளதாகவும் கூறப்படுகிறது.","link":"https:\/\/www.polimernews.com\/view\/149009-12-ம்-வகுப்பு-மதிப்பெண்-கணக்கீடு-தொடர்பாக-ஓரிரு-நாட்களில்-அறிவிப்பு-வெளியாக-வாய்ப்பு.","image":["http:\/\/img.polimernews.com\/uploads\/web\/images\/original\/1624596472149009.jpg"],"pubdate":"Fri, 25 Jun 2021 10:03:34 +0530"},{"title":"அடிதூள்... தமிழகத்தில் உள்ளாட்சி தேர்தல் எப்போது தெரியுமா.? அமைச்சர் தெரிவித்த அதிரடி பதில்.","text":"உள்ளாட்சித் தேர்தல் பற்றி &nbsp;சுகாதாரத்துறை அதிகாரிகள், தேர்தல் அதிகாரிகளுடன் ஆலோசனை நடத்தி முதல்வர் அறிவிப்பார் என&nbsp;நகர்ப்புற வளர்ச்சித் துறை அமைச்சர் கே.என் நேரு தெரிவித்துள்ளார்.சென்னையில் உள்ள தடுப்பூசி மையங்களில் &nbsp;தடுப்பூசி செலுத்தி கொள்ள முன்பதிவு செய்யும் இணையதள வசதியினை ரிப்பன் மாளிகையில் அமைச்சர் கே.என் நேரு துவக்கி வைத்தார். இந்த நிகழ்வில் மாநகராட்சி ஆணையர் ககன்தீப் சிங் பேடி மாநகராட்சி துணை ஆணையர்கள் உள்ளிட்ட பல அதிகாரிகள் கலந்து கொண்டனர்.&nbsp;    சென்னையின் 15மண்டலங்களிலும் செயல்பட்டு வரும் தடுப்பூசி மையங்கள் தொடர்பான விவரம் சென்னை மாநகராட்சியின் அதிகாரப்பூர்வ இணையதளத்தில் https\/\/wwwchennaicorporation.govin\/gcc\/covid-details\/ பதிவேற்றம் செய்யப்பட்டுள்ளது. மக்கள் தாங்கள் தடுப்பூசி செலுத்திக்கொள்ள விரும்பும் &nbsp;மையங்களை தேர்வு செய்து முன்பதிவு செய்துகொள்ளலாம். முன்பதிவு செய்யும்போதே தடுப்பூசி செலுத்தப்படும் தேதி, நேரம் அறிவிக்கப்படும். மூன்றில் ஒரு பங்கு மட்டுமே இணையதளத்தில் முன்பதிவு செய்ய முடியும். மேலும், 0444672 2200 என்ற தொலைபேசி எண்ணிலும், 94999 33544 என்ற வாட்ஸ்ஆப் எண்ணிலும் தொடர்பு கொண்டு தடுப்பூசி மையங்கள் மற்றும் அதற்கான நேரத்தை முன்பதிவு செய்து கொள்ளலாம்.    இணையதளத்தை தொடங்கி வைத்த பிறகு செய்தியாளர்களை சந்தித்த அமைச்சர் கே.என் நேரு, மாநகராட்சியின் பல்வேறு நடவடிக்கை காரணமாக சென்னையில் ஒரு நாளுக்கு 7000 ஆக இருந்த தொற்று தற்போது 400 ஆக குறைந்துள்ளது. மேலும் நோய் தொற்றை குறைப்பதற்கு நடவடிக்கை எடுக்கப்பட்டு வருகிறது. உள்ளாட்சித் தேர்தல் பற்றி &nbsp;சுகாதார அதிகாரிகள் தேர்தல் அதிகாரிகளுடன் ஆலோசனை நடத்தி முதல்வர் அறிவிப்பார்.சிங்காரச் சென்னை 2.0 தற்போதுதான் ஆளுநர் உரையில் தெரிவித்திருக்கிறார், இதைப் பற்றி முழு விவரம் வருகின்ற பட்ஜெட் கூட்டத்தொடரில் வெளியாகும்\" என தெரிவித்தார்.&nbsp;&nbsp;","link":"https:\/\/tamil.asianetnews.com\/politics\/do-you-know-when-the-local-body-elections-in-tamil-nadu-response-by-the-minister--qv8pns","image":["https:\/\/static.asianetnews.com\/images\/01d01g75zcn6rrs0s759vp2q03\/dmk-former-minister-kn-nehru_760x400.gif"],"pubdate":"Fri, 25 Jun 2021 09:56:17 +0530"},{"title":"கொரோனா சிகிச்சைக்கு பிறகும் 12 வாரங்களுக்கு நோயின் தாக்கம்; சென்னையில் 24% பேர் பாதிப்பு","text":"<p>சென்னையில் கொரோனா வைரஸால் பாதிக்கப்பட்ட நபர்களில் 24% பேரிடம் அதன் நோய் தாக்கமும், அறிகுறிகளும் இருந்து வருகிறது என்றும், 76% பேர் முற்றிலும் நலமடைந்துவிட்டனர் என்றும் தெரிவிக்கப்பட்டுள்ளது.<\/p>\n\n\n\n<p>சென்னை மாநகராட்சி ஆணையர் ககன்தீப் சிங் பேடி, கொரோனா வைரஸ் தொற்றிற்கு பிறகு பல்வேறு உடல் நலப்பிரச்சனைகளால் அவதிப்படும் நோயாளிகளிக்கு தேவையான ஆலோசனைகள் டெலி-கவுன்சிலிங் மூலம் மருத்துவர்கள் அளித்து வருகின்றனர் என்று கூறியுள்ளார்.<\/p>\n\n\n\n<p>கொரோனாவுக்கு பிந்தைய அறிகுறிகள் தொடர்பான விரைவான தேவைகள் மதிப்பீட்டிற்காக தோராயமாக தேர்ந்தெடுக்கப்பட்டவர்களில் 48.2% பேர் மருத்துவமனையில் அனுமதிக்கப்பட்ட பின்னர் குணமடைந்தவர்கள் என்று இந்திய மருத்துவ ஆராய்ச்சி கவுன்சில் &#8211; தேசிய தொற்றுநோயியல் நிறுவனம் ஆலோசகர் ரூபேஷ்குமார் தெரிவித்தார். மதிப்பீட்டிற்காக தேவை செய்யப்பட்டவர்களில் மீதம் உள்ளவர்கள் வீட்டில் தாங்களை தனிமைப்படுத்திக் கொண்டவர்கள். மதிப்பீட்டில் சேர்க்கப்பட்ட நோயாளிகளில் 34% க்கும் அதிகமானோர் இணை நோய்களை கொண்டிருந்தனர்.<\/p>\n\n\n\n<p>23% பேருக்கு நீரிழிவு நோய் இருந்தது. 19% பேருக்கு ஹைப்பர் டென்சனும், 3.2% பேருக்கு 3.2% இதய நோயும், 0.8% பேருக்கு சிறுநீரக பிரச்சனையும், 1.1% பேருக்கு ஆஸ்த்துமாவும் இருந்தது.<\/p>\n\n\n\n<p>இருமல், மூச்சு பிரச்சனை, உடல் சோர்வு, தூக்கமின்மை , மற்றும் உடல் எடை குறைவு போன்ற பிரச்சனைகளால் மக்கள் அவதிப்பட்டு வருகின்றனர். 9% பேர் உடல் எடை குறைந்துள்ளது. 7% நபர்களுக்கு முடி உதிர்வு ஏற்பட்டுள்ளது. அதே போன்று உறக்கமின்மையால் 5% பேர் பாதிக்கப்பட்டுள்ளனர்.<\/p>\n\n\n\n<p>1.6% நபர்கள் தொடர்ந்து மூச்சுத் திணறல், 0.8% மூட்டு வலி, 0.7% பசியின்மை மற்றும் 0.5% COVID-19 நோய்த்தொற்றுக்குப் பிறகு நினைவாற்றல் இழந்ததாகக் கூறினர். குணமடைந்த பின் அறிகுறிகளைப் புகாரளித்தவர்களில், 57% ஆண்கள் மற்றும் 43% பெண்கள். 45-59 வயதுடையவர்களில் (40%) தொடர்ச்சியான அறிகுறிகள் அதிகமாக இருந்தன, அதைத் தொடர்ந்து 30-44 வயதுடையவர்கள் (24%) இது போன்ற பாதிப்பை சந்தித்து வருகின்றனர். நோய்த்தொற்றின் ஆரம்ப கட்டத்தில் அறிகுறியில்லாமல் இருந்தவர்களில், 4% பேருக்கு சிகிச்சைக்கு பிறகு இத்தகைய அறிகுறிகள் பதிவாகியுள்ளன.<\/p>\n\n\n\n<p>வீட்டு தனிமைப்படுத்தப்பட்டவர்களைக் காட்டிலும் மருத்துவமனையில் சேர்க்கப்பட்டவர்களிடையே COVID-19 அறிகுறிகள் கணிசமாக அதிகமாக இருக்கிறது. மேலும் ஆக்ஸிஜன் சிகிச்சை தேவைப்பட்டவர்களிடமும் இந்த அறிகுறிகள் அதிகம் காணப்பட்டதாக கூறப்படுகிறது. கொரோனாவில் இருந்து குணம் அடைந்தாலும் இந்த அறிகுறிகள் 12 வாரங்களுக்கு மேல் மக்கள் மத்தியில் நிலவி வருகிறது.<\/p>\n\n\n\n<p><strong>தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/tamilnadu\/chennai-news-24-percent-of-covid-19-recovered-patients-in-the-city-reporting-symptoms-317117\/","image":["https:\/\/tamil.indianexpress.com\/wp-content\/uploads\/2021\/06\/children22.jpg"],"pubdate":"Fri, 25 Jun 2021 09:55:40 +0530"},{"title":"போலி கால் சென்ட்டர் மூலம் இங்கிலாந்தில் உள்ள பொதுமக்களை ஏமாற்றி பண மோசடி - 30 பேரை டெல்லி போலீசார் கைது","text":"போலி கால் சென்ட்டர் மூலம் இங்கிலாந்தில் உள்ள பொதுமக்களை ஏமாற்றி பண மோசடி செய்த கும்பலைச் சேர்ந்த 30 பேரை டெல்லி போலீசார் கைது செய்தனர்.\nஇரண்டு கால் சென்ட்டர்கள் மூடி சீல் வைக்கப்பட்டன. வருவாய் மற்றும் சுங்கத்துறை அதிகாரிகள் போல பேசி இணைய பேசி வழியாக அழைத்து மக்களை வரி பாக்கி இருப்பதாக மிரட்டி பணம் பறிப்பதை இந்த கும்பல் வாடிக்கையாகக் கொண்டிருந்தது.\nபணம் அந்நாட்டின் வங்கிக் கணக்கில் செலுத்தப்படுவதும் பின்னர் அது இவர்களின் கணக்கில் மாற்றப்படுவதும் நடைபெற்று வந்ததாக போலீசார் தெரிவித்தனர்.\nபவிந்தர் சிங் என்பவர் தமது மூன்று உறவினர்களுடன் இந்த இரண்டு போலி கால் சென்டர்களை நடத்தி வந்ததாகவும் போலீசார் தெரிவித்தனர்.","link":"https:\/\/www.polimernews.com\/view\/149008-போலி-கால்-சென்ட்டர்-மூலம்-இங்கிலாந்தில்-உள்ள-பொதுமக்களை-ஏமாற்றி-பண-மோசடி---30-பேரை-டெல்லி-போலீசார்-கைது","image":["http:\/\/img.polimernews.com\/uploads\/web\/images\/original\/1624595625149008.jpg"],"pubdate":"Fri, 25 Jun 2021 09:55:04 +0530"},{"title":"உ.பி.யில் தங்க முக கவசம் அணிந்து வலம் வரும் நபர்","text":"உத்தரபிரதேசத்தில் மனோஜ் ஆனந்த் என்ற நபர் கொரோனாவில் இருந்து பாதுகாக்கும் வகையில் தங்க முக கவசத்தை பிரத்யேகமாக தயாரித்து அணிந்து வலம் வருகிறார்.\nஇதன் மதிப்பு 5 லட்சம் ரூபாய் ஆகும். இதனை தயாரிக்க 36 மாதங்கள் ஆனதாகவும் இந்த முக கவசத்தின் பெயர் Shiv Sharan mask என்றும் அந்த நபர் தெரிவித்தார். தங்கத்தின் மீது உள்ள ஈர்ப்பு காரணமாக அதிக நகைகளை அணிவதாக அவர் தெரிவித்தார்.","link":"https:\/\/www.polimernews.com\/view\/149007-உ.பி.யில்-தங்க-முக-கவசம்-அணிந்து-வலம்-வரும்-நபர்","image":["http:\/\/img.polimernews.com\/uploads\/web\/images\/original\/1624594649149007.jpg"],"pubdate":"Fri, 25 Jun 2021 09:45:20 +0530"},{"title":"மூன்றாவது அலைக்கு முன் அனைவருக்கும் தடுப்பூசி..??  புனேவில் இருந்து சென்னை வந்த 3,60,130 கோவீஷீல்ட்.","text":"புனேவில் இருந்து 3 லட்சத்து &nbsp;60 ஆயிரத்து 130 கோவீஷீல்ட் தடுப்பூசி மருந்துகள் நேற்று சென்னை வந்தது. தமிழகத்தில் நாளுக்கு நாள் அதிகரித்து வந்த கொரோனா தொற்று சற்று குறையத்தொடங்கியுள்ளது. இந்தாண்டு இறுதியில் 3வது அலை தாக்கும் என அஞ்சப்படுகிறது எனவே அதிலிருந்து தற்காத்துக்கொள்ள, &nbsp;அனைவருக்கும் தடுப்பூசி செலுத்தும் பணி தீவிரப்படுத்தப்பட்டு வருகிறது.&nbsp;    அந்த வகையில் பாரத் பயோடெக் நிறுவனத்தால் உள்நாட்டில் தயாரிக்கப்பட்ட கோவேக்சின் தடுப்பூசியும், சீரம் நிறுவன தயாரிப்பில் உருவாக்கப்பட்ட கோவீஷீல்டு தடுப்பூசி பயன்படுத்தப்பட்டு வருகின்றன. இந்த நிலையில் தமிழகத்திற்கு போதுமான அளவில் தடுப்பூசி கிடைக்காததால் தொடர்ந்து தட்டுபாடு ஏற்ப்பட்டன. இதனால் தமிழகத்திற்கு கூடுதலாக தடுப்பூசிகள் வழங்க வேண்டும் என தமிழக அரசு வலியுறுத்தன் அடிப்படையில், &nbsp;புனேவில் இருந்து இண்டிகோ ஏர்லைன்ஸ் விமானம் மூலம் 31 பார்சல்களில் சுமார் 3 லட்சத்து 60 ஆயிரத்து 130 கோவீஷீல்ட் தடுப்பூசி மருந்துகள் சென்னைக்கு அனுப்பிவைக்கப்பட்டுள்ளன.&nbsp;    இதில் தமிழக அரசுக்கு 27 பார்சல்களில் 3 லட்சத்து 12 ஆயிரத்து 130 கோவீஷீல்ட் தடுப்பூசிகளை &nbsp;சுகாதாரத்துறை அதிகாரிகள் பெற்றுக்கொண்டு, சென்னை விமான நிலையத்தில் இருந்து &nbsp;சென்னை தேனாம்பேட்டை டிஎம்எஸ் வளாகத்தில் உள்ள மாநில தடுப்பூசி சேமிப்பு மையத்திற்கு கொண்டு சென்றனர். அதேபோல் மத்திய தொகுப்பிலிருந்து வந்த நான்கு பார்சல்களில் &nbsp; 48 ஆயிரம் கோவீஷீல்ட் தடுப்பூசிகளை சென்னை பெரியமேட்டில் உள்ள மத்திய மருந்து கிடங்கிற்க்கு கொண்டு செல்லப்பட்டது குறிப்பிடதக்கது.&nbsp;","link":"https:\/\/tamil.asianetnews.com\/politics\/vaccinate-everyone-before-the-third-wave-3-60-130-covishields-from-pune-to-chennai--qv8oyz","image":["https:\/\/static.asianetnews.com\/images\/01ezh9a3z0c30m6dvzywdj8zct\/cdxx-jpg_760x400.jpg"],"pubdate":"Fri, 25 Jun 2021 09:41:23 +0530"},{"title":"பொது முடக்க தளர்வுகள், நல்ல பருவமழை தொடக்கத்தால் உணவுப் பணவீக்கம் குறைய வாய்ப்பு - தலைமை பொருளாதார ஆலோசகர் கே.வி.சுப்பிரமணியன்","text":"பொது முடக்க தளர்வுகள் மற்றும் நல்ல பருவமழை தொடக்கம் ஆகிய காரணங்களால் உணவு பணவீக்கம் குறைய வாய்ப்புள்ளது என்று தலைமை பொருளாதார ஆலோசகர் கே.வி.சுப்பிரமணியன் தெரிவித்தார்.\nடெல்லியில் பேசிய அவர், கொரோனா இரண்டாம் அலை பாதிப்பை எதிர்கொள்ளும் வகையில் பல மாநிலங்களில் கட்டுப்பாடுகள் மற்றும் பொதுமுடக்கம் அமல்படுத்தப்பட்ட காரணத்தால் உணவுப் பொருள்களின் விலை உயர்ந்திருக்கிறது என்றார்.\nஇருந்தபோதும், மத்திய அரசின் இலவச ரேஷன் பொருள்கள் வழங்கும் திட்டம் நடைமுறைப்படுத்தப்பட்டதன் காரணமாக, உணவுப் பணவீக்கம் பெரும்பகுதி மக்களிடையே தாக்கத்தை ஏற்படுத்தவில்லை என்றும் கூறினார்.","link":"https:\/\/www.polimernews.com\/view\/149006-பொது-முடக்க-தளர்வுகள்,-நல்ல-பருவமழை-தொடக்கத்தால்-உணவுப்-பணவீக்கம்-குறைய-வாய்ப்பு---தலைமை-பொருளாதார-ஆலோசகர்-கே.வி.சுப்பிரமணியன்","image":["http:\/\/img.polimernews.com\/uploads\/web\/images\/original\/1624594896149006.jpg"],"pubdate":"Fri, 25 Jun 2021 09:38:55 +0530"},{"title":"அமெரிக்காவில் குடியிருப்பு கட்டடம் இடிந்து விழுந்து விபத்து: 99 பேர் கதி என்ன?","text":"அமெரிக்காவின் தென் புளோரிடாவில் உள்ள சிறிய கடற்கரை நகரான மியாமியில் 12 மாடிக் கட்டடம் இடிந்து தரைமட்டமானது.\nஇதில் 100க்கும் மேற்பட்டோர் சிக்கியிருப்பதாக அஞ்சப்படுகிறது. ஒருவர் உயிரிழந்த நிலையில் 35 பேர் மீட்கப்பட்டுள்ளனர். சாம்பிளேன் டவர்ஸ் என்ற அந்தக் கட்டடம் இடிந்து விழுந்ததால் அப்பகுதியில் மலைபோல் இடிபாடுகளும்  மண்ணும் கிடக்கின்றன. இதில் காணாமல் போன 99 பேர்  பட்டியலைத் தயாரித்துள்ள அதிகாரிகள் மீட்பு மற்றும் இடிபாடுகளை அகற்றும் பணியில் ஈடுபட்டு வருகின்றனர்.\nஇரவு முழுவதும் இந்த மீட்புப் பணிகள் தொடர்ந்து நடைபெறும் என்று அதிகாரிகள் தெரிவித்தனர்.இதனிடையே இடிபாடுகளில் சிக்கிய சிறுவன் ஒருவனை மீட்புக் குழுவினர் உயிருடன் மீட்டனர்.","link":"https:\/\/www.polimernews.com\/view\/149005-அமெரிக்காவில்-குடியிருப்பு-கட்டடம்-இடிந்து-விழுந்து-விபத்து:-99-பேர்-கதி-என்ன","image":["http:\/\/img.polimernews.com\/uploads\/web\/images\/original\/1624594309149005.jpg"],"pubdate":"Fri, 25 Jun 2021 09:34:02 +0530"},{"title":"அப்பப்பா.. கருணாநிதியையே தூக்கி சாப்பிட்ட உதயநிதி.. பேசி மயக்குவதில் தாத்தாவையே விஞ்சும் ஜித்தன்.","text":"திருநங்கைகளுக்கு உதவி செய்ய திமுக சட்டமன்ற உறுப்பினர்களின் அலுவலகக் கதவுகள் எப்போதும் திறந்தே இருக்கும் என சேப்பாக்கம்-திருவல்லிக்கேணி தொகுதி சட்டமன்ற உறுப்பினர் உதயநிதி ஸ்டாலின் தெரிவித்துள்ளார்.&nbsp;  சட்டமன்ற உறுப்பினராக வெற்றி பெற்றதிலிருந்து அடிக்கடி தனது தொகுதிமக்களை வீடு வீடாக சந்தித்து அவர்களின் குறைகளை கேட்டு அவற்றை நிவர்த்தி செய்யும் பணிகளில் உதயநிதி ஸ்டாலின் தீவிரமாக ஈடுபட்டு வருகிறார். சீனியர் உறுப்பினர்களே மனம் திறந்து பாராட்டும் வகையில் அவரது செயல்பாடுகள் இருந்துவருகிறது. இந்நிலையில் சென்னை சேப்பாக்கம்-திருவல்லிக்கேணி சட்டமன்ற தொகுதியில் இடம்பெற்றுள்ள திருநங்களைகளுக்கு அடையாள அட்டை வழங்கும் நிகழ்ச்சி நடைபெற்றது. அதில் நூற்றுக்கும் மேற்பட்ட திருநங்கைகளுக்கு உதயநிதி அடையாள அட்டை வழங்கினார். அப்போது மேடையில் அவர் பேசியதாவது:&nbsp;    சேப்பாக்கம் தொகுதியில் ஒரு வாரத்திற்கு முன்பு 100 திருநங்கைகளுக்கு அடையாள அட்டை கொடுத்தோம்.&nbsp;அதனைத் தொடர்ந்து வற்புறுத்தி இந்த அடையாள அட்டை &nbsp;கொடுக்கும் நிகழ்ச்சி நடைபெற்றது. திருநங்கைகளுக்கு அடையாள அட்டை வழங்க கூடிய நிகழ்வு கடந்த 4 ஆண்டுகளில் ஒருமுறை கூட நடைபெறவில்லை.இதுதான் முதல் நிகழ்ச்சி. இது போன்ற நிகழ்ச்சி இனி தொடர்ச்சியாக நடைபெறும். எங்கள் சட்ட மன்ற அலுவலகத்தின் கதவுகள் என்றும் தங்களுக்கு உதவி செய்யவதற்க்காக திறந்தே இருக்கும்.    திருநங்கைகளுக்கு என்று எந்த ஒரு பிரச்சனையாக இருந்தாலும் அதனை தீர்ப்பதற்காகவே எங்களுடைய அனைத்து சட்டமன்ற உறுப்பினர்களின் அலுவலகத்தின் கதவுகள் திறந்தே இருக்கும். அடையாள அட்டை வழங்குவதற்கு உறுதுணையாக செயல்பட்ட அனைத்து அரசு அதிகாரிகள் மற்றும் அமைச்சர் பெருமக்களுக்கு எனது நெஞ்சார்ந்த நன்றியை தெரிவித்துக் கொள்கிறேன் என்றார். அப்போது உதய நிதியின் பேச்சைக் கேட்டு அங்கிருந்த திருநங்கைகள் பலரும் நெகிழ்ச்சியில் ஆழ்ந்தனர். கலைஞர் பேரன்னா சும்மாவா என பலரும் உதயை மெச்சிக்கோண்டனர்.&nbsp; &nbsp;","link":"https:\/\/tamil.asianetnews.com\/politics\/udayanithi-who-break-karunanidhi-udayanithi-sentiment-speech-amoung-transgenders-and-received-praise--qv8ocs","image":["https:\/\/static.asianetnews.com\/images\/01f1q3yprkk1pnbwc80yfk69s2\/udhayanidhistalin-1609309372-1614259503-1614275624-jpg_760x400.jpg"],"pubdate":"Fri, 25 Jun 2021 09:28:05 +0530"},{"title":"சட்டப்பேரவையில் ஒன்றிய அரசு பதிவையெல்லாம் நீக்குங்கள் .. ஆளுநருக்கு பரபரப்பாக கடிதம் எழுதிய கிருஷ்ணசாமி..!","text":"திமுக ஆட்சிக்கு வந்த பிறகு மத்திய அரசை ‘ஒன்றிய அரசு’ என்றே திமுகவினர் அழைக்கிறார்கள். முதல்வர் மு.க. ஸ்டாலினும் கடிதம் எழுதும்போது ஒன்றிய அரசு என்றே குறிப்பிடுகிறார். இதுதொடர்பாக சட்டப்பேரவையில் பாஜக எழுப்பிய கேள்விக்கு பதிலளித்த முதல்வர் மு.க.ஸ்டாலின், “நமது அரசியலமைப்புச் சட்டத்தில், இந்தியா, அதாவது பாரதம் - மாநிலங்களைக் கொண்ட ஓர் ஒன்றியமாய் இருக்கும்\" என்றுதான் உள்ளது. அதைத்தான் பயன்படுத்துகிறோமே தவிர, சட்டத்தில் இல்லாததை நாங்கள் பயன்படுத்தவில்லை. கூட்டாட்சித் தத்துவம் அடங்கியிருப்பதால் ‘ஒன்றிய அரசு’ என்ற வார்த்தையைப் பயன்படுத்துகிறோம்” என்று விளக்கம் அளித்தார். என்றாலும் திமுக அரசு தொடர்ந்து பயன்படுத்தும் இந்த வார்த்தைக்கு பாஜக எதிர்ப்பு தெரிவித்து வருகிறது. இதேபோல புதிய &nbsp;தமிழகம் கட்சியின் நிறுவனர் தலைவர் கிருஷ்ணசாமியும் எதிர்ப்பு தெரிவித்து வருகிறார். இந்நிலையில் சட்டப்பேரவைக் குறிப்புகளில் ‘ஒன்றிய அரசு’ என்று பதிவை நீக்கும்படி தமிழக ஆளுநர் பன்வாரிலால் புரோஹித்துக்கு கிருஷ்ணசாமி கடிதம் எழுதியுள்ளார். அந்தக் கடிதத்தில், “இதற்கு முன்பு தமிழகத்தில் ஆட்சியில் இருந்தவர்கள் மத்திய அரசை, ‘இந்திய மத்திய அரசு’, இந்திய மைய அரசு’, ‘இந்திய நடுவண் அரசு’ என்றே தமிழில் அழைத்தார்கள். அண்மைக் காலத்தில் பதவியில் இருந்த கருணாநிதி, ஜெயலலிதா ஆகியோர் வேறு பதங்களில் அழைத்ததில்லை. மே 7-ல் முதல்வராக மு.க. ஸ்டாலின் பொறுப்பேற்ற பிறகுதான் ‘ஒன்றிய அரசு’ என்று அழைக்கிறார். தமிழில் ஒன்றிய என்பது பஞ்சாயத்து அளவில் அழைக்கப்படும் பெயராகும். அரசியலமைப்பில் கூறப்பட்டதை மாநிலங்களின் ஒன்றியம் என்று வேண்டுமென்றே சிதைப்பதற்கு இந்த வார்த்தையை திமுக &nbsp;பயன்படுத்துகிறது. இதனால் இந்த வார்த்தை மத்திய அரசை இழிவுபடுத்துகிறது. அவர்கள் இந்தியா அல்லது பாரத் என்ற வார்த்தையைப் பயன்படுத்த தயாராக இல்லை. ஆனால், அவர்கள் மாநிலத்தை தமிழ்நாடு அரசு என்று அழைக்கிறார்கள் .தமிழக சட்டமன்றத்தின் உறுப்பினர்களும் தற்போதைய முதலமைச்சர் மற்றும் அமைச்சர்கள் &nbsp;நாட்டின் இறையாண்மைக்கு கட்டுப்படுவதற்கான உறுதிப்பாட்டுடன் பதவியேற்றனர். ஆனால் அவர்களின் நடவடிக்கைகள் &nbsp;தேசத்துக்கு எதிராக உள்ளது. கடந்த 21ஆம் தேதி தாங்கள் சட்டப்பேரவையில் ஆங்கிலத்திலும் தமிழிலும் தாங்கள் பேசினீர்கள். ஆளுநரின் தமிழ்ப் பேச்சில், ‘ஒன்றிய அரசு’ என்று பல இடங்களில் குறிப்பிடப்பட்டுள்ளன. அவர்கள் இந்தியா என்ற வார்த்தையைக் க்கூட பயன்படுத்தவில்லை. இதை வேண்டுமென்றே தவிர்த்துள்ளார்கள். தமிழ் உரையை நான் படித்தபோது ‘ஒன்றிய அரசு’ என்று குறிப்பிட்டிருப்பதைக் கண்டு அதிர்ச்சியுற்றேன். சட்டப்பேரவையில் ஆளுநரின் உரையில் இந்திய தேசம் அல்லது இந்திய அரசாங்கத்திற்கு பதிலாக &nbsp;‘ஒன்றிய அரசு’ என்ற வார்த்தையை பயன்படுத்த அனுமதித்தது எப்படி என்று எனக்குத் தெரியவில்லை. இந்த அரசின் தலைவரான தாங்கள், ஸ்டாலினும் அவரது சகாக்களும் ஒன்றிய அரசு என்ற வார்த்தையை மீண்டும் மீண்டும் பயன்படுத்த அனுமதிக்கக் கூடாது. இதற்கு முற்றுப்புள்ளி வைக்க வேண்டும். இந்த வார்த்தை இந்திய இறையாண்மை மீதான பிடியைக் குறைத்து, தமிழ் மக்களிடையே இந்திய தேசத்திற்கு எதிராக வெறுப்பை ஏற்படுத்திவிடும். அனைத்து வகையான பயங்கரவாதம், தீவிரவாதம், பிரிவினைவாதம் போன்றவை அனைத்தும் இந்த ஒத்த வார்த்தையுடன்தான் தொடங்குகிறது.” என்று கடிதத்தில் கிருஷ்ணசாமி குறிப்பிட்டுள்ளார். மேலும் இதுதொடர்பாக ஆளுநரைச் சந்தித்து விளக்கம் அளிக்க நேரம் ஒதுக்கும்படியும் கடிதத்தில் கிருஷ்ணசாமி குறிப்பிட்டுள்ளார்.","link":"https:\/\/tamil.asianetnews.com\/politics\/put-an-end-to-the-talk-of-a-united-government-krishnasamy-wrote-a-sensational-letter-to-the-governor--qv8o4b","image":["https:\/\/static.asianetnews.com\/images\/01e9gg3c3yrrskkycbwbe51qvr\/stalin-and-krishnasamy-jpg_760x400.jpg"],"pubdate":"Fri, 25 Jun 2021 09:22:59 +0530"},{"title":"எவ்வளவு சொல்லியும் கேட்காத திருமணமண்டபங்கள்.. 30 ஆயிரம் அபராதம் விதித்து சென்னை மாநகராட்சி அதிரடி.","text":"சென்னை எழும்பூரில் கொரோனா பாதுகாப்பு விதிகளை பின்பற்றாத திருமண மண்டபத்திற்கு 30 ஆயிரம் அபராதம் விதித்து சென்னை மாநகராட்சி நடவடிக்கை எடுத்துள்ளது. கொரோனா நோய்த்தொற்று பரவாமல் தடுக்க சென்னை மாநகராட்சி பல்வேறு நடவடிக்கைகளை எடுத்து வருகிறது. பொதுமக்களும் , தனியார் நிறுவனங்களும் பாதுகாப்பு விதிகளை கட்டாயம் பின்பற்ற வேண்டும் என அறிவுறுத்தியுள்ளது.&nbsp;    மேலும், தனியார் &nbsp;மண்டபங்களில் திருமணம் உட்பட நிகழ்ச்சிகள் நடத்தும் முன்னர் மாநகராட்சியிடம் பதிவு செய்து அனுமதி பெற வேண்டும் எனவும் உத்தரவிட்டு , கண்காணிக்கப்படுகிறது. இந்த நிலையில், திருமண மண்டபங்களில் அவ்வப்போது திடீர் ஆய்வு மேற்கொள்ளும் மண்டல அதிகாரிகள், தனிநபர் இடைவெளி கடைப்பிடிக்காதது, முகக்கவசம் அணியாதது உட்பட பாதுகாப்பு விதிகளை பின்பற்றாத மண்டபங்களுக்கு அபராதமும் விதிக்கின்றனர். இவ்வாறு சென்னை எழும்பூரில் உள்ள மண்டபத்திற்கு 30ஆயிரம் ரூபாய் அபராதமாக விதித்துள்ளனர்.&nbsp;    மேலும் இதுவரை மொத்தம் ஏழு திருமண மண்டபங்களுக்கு அபராதம் விதித்துள்ளதாகவும், சென்னை மாநகராட்சி அதிகாரிகள் தெரிவித்துள்ளனர். கொரோனா பெருந்தொற்று பாதுகாப்பு விதிகள் நடைமுறைக்கு வந்த நாள் முதல், சென்னையில் உள்ள 15 மண்டலங்களிலும் பொதுஇடங்களில் &nbsp;விதிகளை பின்பற்றாத தனிநபர்கள், உணவகங்கள், மளிகை கடைகள், இறைச்சி கூடங்கள், நிறுவனங்களிடம் இருந்து இதுவரை 6.38 கோடி ரூபாய் அபராதமாக சென்னை மாநகராட்சி வசூலித்துள்ளது குறிப்பிடத்தக்கது. &nbsp;","link":"https:\/\/tamil.asianetnews.com\/politics\/wedding-halls-dose-not-follow-corona-restriction-chennai-corporation-action-by-imposing-a-fine-of-30-thousand--qv8nap","image":["https:\/\/static.asianetnews.com\/images\/01db4phgr0vkff2sasghh7khr0\/chennai-corporation-3_760x400.gif"],"pubdate":"Fri, 25 Jun 2021 09:05:13 +0530"},{"title":"ஏர்டெல் வழங்கும் புதுப்பிக்கப்பட்ட ரூ.349 மற்றும் ரூ.299 ப்ரீபெய்ட் ரீசார்ஜ் திட்டங்கள்!","text":"<p><strong>Airtel revises its Rs 349 Rs 299 prepaid recharge plans Tamil News : <\/strong>பாரதி ஏர்டெல் தனது ரூ.349 மற்றும் ரூ.299 ப்ரீபெய்ட் ரீசார்ஜ் திட்டங்களைத் திருத்தியுள்ளது. முன்பைவிட இப்போது அதிக டேட்டா நன்மைகளை வழங்குகிறது. மேலும், நீண்ட கால செல்லுபடியாகும் காலத்துடன் வருகிறது. திருத்தப்பட்ட ஏர்டெல் ப்ரீபெய்ட் திட்டங்கள் ஏற்கனவே அதிகாரப்பூர்வ தளத்தில் நேரலையில் உள்ளன என்பது குறிப்பிடத்தக்கது.<\/p>\n\n\n\n<p><strong>திருத்திய ஏர்டெல் ரூ.349 ரீசார்ஜ் திட்டம்<\/strong><\/p>\n\n\n\n<p>ஏர்டெல்லின் ரூ.349 ப்ரீபெய்ட் திட்டம் தனது வாடிக்கையாளர்களுக்கு 28 நாட்களுக்கு, ஒரு நாளைக்கு 2 ஜிபி டேட்டாவை வழங்கப் பயன்படுகிறது. மொத்தம் 56 ஜிபி டேட்டா உள்ளது. இது இப்போது 2.5 ஜிபி தினசரி டேட்டாவை அளிக்கிறது. அதாவது, நீங்கள் இப்போது மொத்தம் 70 ஜிபி டேட்டாவை பெறுவீர்கள். மீதமுள்ள நன்மைகள் பழைய திட்டத்தைப் போன்றவைதான்.<\/p>\n\n\n\n<p>2.5 ஜிபி டேட்டாவை தவிர, அன்லிமிடெட் அழைப்பையும், ஒரு நாளைக்கு 100 எஸ்எம்எஸ் வசதியையும் பெறுவீர்கள். இது இந்தத் திட்டத்துடன் தொகுக்கப்பட்டுள்ளது. மேலும், அமேசான் பிரைமுக்கு இலவச அணுகலைக் கூட வழங்குகிறது. ஆனால், 28 நாட்களுக்கு மட்டுமே செல்லுபடியாகும். இது தவிர, வாடிக்கையாளர்களுக்கு ஏர்டெல் எக்ஸ்ஸ்ட்ரீம் பிரீமியம் மற்றும் விங்க் மியூசிக் ஆகியவை இலவசமாகக் கிடைக்கின்றன.<\/p>\n\n\n\n<p><strong>புதுப்பித்த ஏர்டெல் ரூ.299 ப்ரீபெய்ட் திட்டம்<\/strong><\/p>\n\n\n\n<p>ஏர்டெல் தனது ரூ.299 ப்ரீபெய்ட் திட்டத்தையும் புதுப்பித்துள்ளது. இது, இப்போது 30 நாட்கள் செல்லுபடியாகும். தொலைத்தொடர்பு ஆபரேட்டர் அன்லிமிடெட் வாய்ஸ் அழைப்பு மற்றும் 30 ஜிபி மொத்த டேட்டாவை இந்த திட்டத்துடன் வழங்குகிறது. தினசரி டேட்டா வரம்பு இல்லை என்பதை நினைவில் கொள்க.<\/p>\n\n\n\n<p>இது தவிர, நீங்கள் ஒரு நாளைக்கு 100 எஸ்எம்எஸ் மற்றும் ஏர்டெல் தேங்க்ஸ் நன்மைகளையும் பெறுவீர்கள். அமேசான் பிரைம் வீடியோ மொபைல் பதிப்பிற்கு ஒரு மாதத்திற்கு இலவச அணுகலைப் பெறலாம். அன்லிமிடெட் மாற்றங்களுடன் இலவச ஹலோ டியூன்கள், அப்பல்லோ 24 | 7 வட்டத்திற்கு 3 மாத அணுகல், இலவச விங்க் இசை, ஒரு வருடம் ஷா அகாடமி படிப்பு மற்றும் ஃபாஸ்டேகில் ரூ.100 கேஷ்பேக் ஆகியவை பிற நன்மைகளில் அடங்கும்.<\/p>\n\n\n\n<p><strong>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற&nbsp;<a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/technology\/airtel-revises-its-rs-349-rs-299-prepaid-recharge-plans-tamil-news-317067\/","image":["https:\/\/tamil.indianexpress.com\/wp-content\/uploads\/2021\/06\/bharti_airtel_reuters-1200.jpg"],"pubdate":"Fri, 25 Jun 2021 09:00:15 +0530"},{"title":"கர்நாடகத்தின் சுற்றுச்சூழலை பாதுகாக்கும் பணியில் கபினி நீர்ப்பிடிப்பு பகுதியில் கழிவுகளை அம்மாநில அகற்றிய வனத்துறையினர்","text":"கர்நாடகத்தின் சுற்றுச்சூழலை பாதுகாக்கும் பணிகளை அம்மாநில வனத்துறையினர் மேற்கொண்டுள்ளனர்.\nமைசூர் அருகே உள்ள காவிரியின் கபினி அணைப் பகுதியில் சுமார் இரண்டு டன்கள் பிளாஸ்டிக் குப்பைகள் அகற்றப்பட்டன. இது குறித்து செய்தியாளர்களிடம் பேசிய வனத்துறை அதிகாரிகள், மருத்துவக் கழிவுகள் குப்பைகள் பிளாஸ்டிக் மற்றும் காலணிகள் போன்ற குப்பைகள் நீரில் மிதப்பதாகவும்.\nஇவற்றை இந்த ஆண்டில் இரண்டாவது முறையாக சுத்தம் செய்து வருவதகவும் தெரிவித்தனர்.உள்ளூர் கிராம மக்களும் இந்தப் பணியில் ஈடுபட்டனர்.\nஇதனிடையே கேரளாவின் வயநாடு போன்ற பகுதிகளில் பெய்துவரும் கனமழையால் கபினியில் நீர் வரத்து அதிகரித்துள்ளது.","link":"https:\/\/www.polimernews.com\/view\/149004-கர்நாடகத்தின்-சுற்றுச்சூழலை-பாதுகாக்கும்-பணியில்-கபினி-நீர்ப்பிடிப்பு-பகுதியில்-கழிவுகளை-அம்மாநில-அகற்றிய-வனத்துறையினர்","image":["http:\/\/img.polimernews.com\/uploads\/web\/images\/original\/1624591793149004.jpg"],"pubdate":"Fri, 25 Jun 2021 08:53:18 +0530"},{"title":"ஜெய்ஹிந்த் வார்த்தை இல்ல.. தமிழகம் தலை நிமிர்ந்தது.. ஈஸ்வரனின் பேச்சுக்கு கொந்தளிக்கும் பாஜக..!","text":"தமிழக சட்டப்பேரவையில் ஆளுநர் பன்வாரிலால் புரோஹித் உரையாற்றினார். ஆ ளு நரின் உரைக்கு நன்றி தெரிவிக்கும் மீதான தீர்மானத்தின் மீது பல்வேறு கட்சித் தலைவர்கள் பேசினார்கள். &nbsp;சட்டப்பேரவையில் திருச்செங்கோடு எம்.எல்.ஏ.வும் கொங்குநாடு மக்கள் தேசிய கட்சியின் பொதுச்செயலாளருமான ஈஸ்வரன் பேசினார். “ஆளுநர் உரையைப் படித்தவுடன் தமிழகம் தலைநிமிர்ந்துவிட்டது. ஒரு வரியில் சொல்ல வேண்டுமென்றால், சென்ற ஆளுநர் உரையைப் பார்த்தேன். கடைசியில் நன்றி, வணக்கம், ஜெய்ஹிந்த் என்று போட்டிருந்தது. ஆனால், இந்த உரையில் ஜெய்ஹிந்த் என்ற அந்த வார்த்தை இல்லை என்பதைப் பதிவு செய்கிறேன்” என்று பேசினார். ஈஸ்வரனின் இந்தப் பேசிய வீடியோவை தற்போது பாஜகவினர் சமூக ஊடங்களில் பகிர்ந்துவருகிறார்கள். ஈஸ்வரனின் பேச்சு தொடர்பாக தமிழக பாஜக துணை தலைவர் அண்ணாமலை ட்விட்டரில் பதிவிட்டுள்ளார். அதில், “தற்போதைய சூழ்நிலையில் தமிழ்நாட்டில் அரசியல் எந்த அளவுக்கு தாழ்ந்துள்ளது என்பது ‘நீங்கள் என் முதுகில் சொறிந்துவிடுங்கள். நான் உன்னுடையதை சொறிந்துவிடுகிறேன்’ என்பது போல உள்ளது. ஆளுநர் உரையாற்றியபின் ‘ஜெய்ஹிந்த்’ என்ற வார்த்தையைப் பயன்படுத்தவில்லை என்று சட்டமன்றத்தில் ஒரு அரசியல்வாதி மகிழ்ச்சியாக இருக்கிறார்” என்று விமர்சனம் செய்துள்ளார்.&nbsp; இதேபோல பாஜகவினர் பலரும், ஈஸ்வரன் பேசியது குறித்து சமூக ஊடகங்களில் விமர்சித்து வருகிறார்கள்.","link":"https:\/\/tamil.asianetnews.com\/politics\/there-is-no-jaihind-word-tamil-nadu-has-raised-its-head-bjp-is-upset-over-eeswaran-s-speech--qv8mms","image":["http:\/\/static.asianetnews.com\/images\/01cvgy3x5x7e9dmw7qmtye6wvv\/Eswaran_760x400.jpg"],"pubdate":"Fri, 25 Jun 2021 08:50:52 +0530"},{"title":"Tamil News Today Live : சென்னை புறநகர் ரயில்களில் இன்றுமுதல் அனைத்துப் பயணிகளுக்கும் அனுமதி","text":"<p><strong>Tamil News Live : <\/strong>கொரோனா பரவல் காரணமாக முன்கள மற்றும் அத்தியாவசிய பணியாளர்களுக்கு மட்டுமே அனுமதிக்கப்பட்ட சென்னை புறநகர் ரயில் சேவை, இன்று முதல் பொதுமக்களும் கட்டுப்பாடுகளுடன் பயன்படுத்த அனுமதி. பெண் பயணிகள் மற்றும் 12 வயதுக்குட்பட்ட சிறார்கள் எல்லா நேரமும் ரயில் சேவையைப் பயன்படுத்தலாம். கூட்ட நெரிசல் இல்லாத நேரங்களில் மட்டுமே ஆண் பயணிகள் பயன்படுத்த முடியும். மாஸ்க் அணியாமல் இருந்தால், ரூ.500 அபராதம் விதிக்கப்படும்.<\/p>\n\n\n\n<figure class=\"wp-block-embed\"><div class=\"wp-block-embed__wrapper\">\n<div class=\"jetpack-video-wrapper\"><\/div>\n<\/div><\/figure>\n\n\n\n<p><strong>தமிழகத்திற்கு 3 லட்சத்து 12 ஆயிரம் கோவிஷீல்டு தடுப்பூசிகள் வருகை<\/strong><\/p>\n\n\n\n<p>தமிழக அரசின் கோரிக்கையை ஏற்று, மத்திய அரசு கூடுதலாகத் தமிழகத்திற்குத் தடுப்பூசி அனுப்பி வருகிறது. அந்த வரிசையில் பூனேவிலிருந்து தமிழகத்திற்கு இன்று 3 லட்சத்து 12 ஆயிரம் கோவிஷீல்டு தடுப்பூசிகள் வரவிருக்கின்றன. கடந்த புதன் கிழமையன்று 6 லட்சத்து 72 ஆயிரம் தடுப்பூசிகளும், நேற்று 3 லட்சத்து 21 ஆயிரத்து 300 தடுப்பூசிகளை வந்தடைந்தன.<\/p>\n\n\n\n<p><strong>பெட்ரோல் டீசல் விலை<\/strong><\/p>\n\n\n\n<p>சென்னையில் பெட்ரோல் விலை மாற்றமின்றி லிட்டர் ரூ.98.88-க்கும், டீசல் விலை மாற்றமின்றி லிட்டர் ரூ.92.89-க்கும் விற்பனை செய்யப்படுகின்றன.<\/p>\n\n\n\n<p><strong>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/tamilnadu\/tamil-news-today-live-chennai-tamil-nadu-train-stalin-corona-vaccine-317106\/","image":["https:\/\/tamil.indianexpress.com\/wp-content\/uploads\/2021\/06\/train.jpg"],"pubdate":"Fri, 25 Jun 2021 08:30:12 +0530"},{"title":"மண்சட்டியில் செஞ்ச இறா தொக்கு; இந்த டேஸ்ட்டுக்கு ஈடே இல்ல!","text":"<p><strong>Dry Prawns Thokku in tamil:<\/strong> தொக்கு வகைகளில் மிகவும் சுவையான ஒன்றாக இருப்பது இறால் தொக்கு ஆகும். கடல் உணவு வகைகளில் குறைந்த நேரத்தில் தயார் செய்யக்கூடிய உணவாக உள்ள இந்த இறால் தொக்கு ரச சாதத்திற்கு சைடிஷ்ஷாக எடுத்துக்கொண்டால் அல்டிமேட் டேஸ்டாக இருக்கும். அதோடு பழைய சாதத்திற்கு இதை எடுத்துக்கொண்டால் கணக்கில்லா அளவிற்கு சாதம் சாப்பிடலாம்.<\/p>\n\n\n\n<p>அப்படிப்பட்ட சுவையான மற்றும் ருசியான இறால் தொக்கு எப்படி தயார் செய்யலாம் என்று பார்க்கலாம். <\/p>\n\n\n\n<p><strong>இறால் தொக்கு செய்ய தேவையான பொருட்கள்.<\/strong> <\/p>\n\n\n\n<p>காய்ந்த இறால்<br \/>வெங்காயம் &#8211; 2<br \/>கடுகு<br \/>சீரகம்<br \/>எண்ணெய்<br \/>பச்சை மிளகாய் &#8211; 2<br \/>தக்காளி &#8211; 1<br \/>கருவேப்பிலை<br \/>மஞ்சள் தூள் &#8211; 1 ஸ்பூன்<br \/>மிளகாய் தூள் &#8211; 2 ஸ்பூன்<br \/>இஞ்சி பூண்டு பேஸ்ட்<br \/>புளி<\/p>\n\n\n\n<p><strong>நீங்கள் செய்ய வேண்டியவை<\/strong><\/p>\n\n\n\n<p>முதலில் ஒரு சிறிய பாத்திரம் எடுத்து அதில் காய்ந்த இறாலை போட்டு அவை நன்கு சிவக்கும் படி வறுத்து தனியாக எடுத்துக்கொள்ளவும். பிறகு அவற்றை கையால் நொறுக்கி அதன் மீது உள்ள ஓட்டை நீக்கவும். அவற்றை நீக்கிய பிறகு தண்ணீர் நன்கு ஊற வைத்துக்கொள்ளவும்.<\/p>\n\n\n\n<p>இப்போது ஒரு மண்சட்டி அல்லது ஒரு பாத்திரம் எடுத்து அதில் எண்ணெய் ஊற்றி சூடேற்றவும். பிறகு அதில் கடுகு, சீரகம், கருவேப்பிலை சேர்த்து பொறிய விடவும். அதன் பின்னர் அதில் நன்கு பொடியாக நறுக்கிய வெங்காயத்தைச் சேர்க்கவும். அவை நன்கு வதங்கி வரும் போது அவற்றில் நறுக்கிய பச்சை மிளகாயை சேர்க்கவும்.<\/p>\n\n\n\n<p>இவையனைத்தும் நன்கு வதங்கிய பிறகு அவற்றில் மஞ்சள் தூள் மற்றும் மிளகாய் தூள் சேர்த்து கிளறவும். பின்னர் அவற்றோடு சிறிதளவு இஞ்சி பூண்டு சேர்த்து கிளறவும். இப்போது பொடியாக நறுக்கியுள்ள தக்காளியை சேர்த்து கிளறவும். தக்காளி வேக சிறிதளவு தண்ணீர் சேர்த்துக்கொள்ளலாம். தண்ணீர் இஞ்சிய பிறகு முன்னர் வறுத்து தண்ணீரில் ஊறவைத்துள்ள இறாலை சேர்க்கவும். அவை ஒரு கொதி வந்த பிறகு அவற்றோடு புளி கரைசலை சேர்க்கவும்.<\/p>\n\n\n\n<p>இப்போது அவற்றை ஒரு மூடியால் மூடி 5 முதல் 6 நிமிடங்களுக்கு வேக வைக்கவும். பிறகு திறந்து பார்த்தல் நீங்கள் எதிர்பார்த்த சுவையான இறால் தொக்கு தயாராக இருக்கும்.<\/p>\n\n\n\n<figure class=\"wp-block-image size-large\"><img alt=\"\" class=\"wp-image-317044\" height=\"667\" src=\"https:\/\/tamil.indianexpress.com\/wp-content\/uploads\/2021\/06\/tamil-indian-express-2021-06-24T201308.627.jpg?w=1024\" width=\"1200\" \/><\/figure>\n\n\n\n<p><strong>“தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற&nbsp;&nbsp;<a href=\"https:\/\/t.me\/ietamil\">t.me\/ietamil<\/a>“<\/strong><\/p>","link":"https:\/\/tamil.indianexpress.com\/lifestyle\/dry-prawns-thokku-in-tamil-kooni-meen-thokku-village-style-in-tamil-317038\/","image":["https:\/\/tamil.indianexpress.com\/wp-content\/uploads\/2021\/06\/tamil-indian-express-2021-06-24T201823.221.jpg"],"pubdate":"Fri, 25 Jun 2021 08:00:12 +0530"},{"title":"பீகார் ஆசிரியர் தகுதித்தேர்வு மதிப்பெண் பட்டியலில் குழப்பம் : மாணவனுக்கு பதில் பிரபல நடிகை அனுபமா பரமேஸ்வரனின் புகைப்படம் இடம்பெற்றிருப்பதால் சர்ச்சை","text":"பீகாரில் ஆசிரியர் தகுதித் தேர்வு மதிப்பெண் பட்டியலில், பிரபல மலையாள நடிகை அனுபமா பரமேஸ்வரனின் புகைப்படம் இடம்பெற்றிருப்பது சர்ச்சையை ஏற்படுத்தியுள்ளது.\nஅங்கு ஆசிரியர் பணியிடங்களை நிரப்புவதற்கான தகுதித் தேர்வு, கடந்த 2019 ஆம் ஆண்டு நடைபெற்றது. அதற்கான முடிவுகள் கடந்த மார்ச் மாதம் வெளியிடப்பட்டன.\nஅதில் சில தொழில்நுட்ப பிரச்சினைகள் காரணமாக உருது, சமஸ்கிருதம் மற்றும் அறிவியல் ஆகிய 3 பாடங்களின் மதிப்பெண்கள் வெளியிடப்படாமல் இருந்தது.\nஅவை தற்போது சரி செய்யப்பட்டு அரசு இணையதளத்தில் மதிப்பெண் பட்டியல் வெளியிடப்பட்டுள்ளது.\nஇதில் ரிஷிகேஷ் குமார் என்ற மாணவரின் மதிப்பெண் பட்டியலில், அவரது புகைப்படத்திற்கு பதிலாக மலையாள நடிகை அனுபமா பரமேஸ்வரனின் புகைப்படம் இடம்பெற்றுள்ளது.","link":"https:\/\/www.polimernews.com\/view\/149003-பீகார்-ஆசிரியர்-தகுதித்தேர்வு-மதிப்பெண்-பட்டியலில்-குழப்பம்-:-மாணவனுக்கு-பதில்-பிரபல-நடிகை-அனுபமா-பரமேஸ்வரனின்-புகைப்படம்-இடம்பெற்றிருப்பதால்-சர்ச்சை","image":["http:\/\/img.polimernews.com\/uploads\/web\/images\/original\/1624593930149003.jpg"],"pubdate":"Fri, 25 Jun 2021 07:57:36 +0530"},{"title":"வெளிநாடு செல்பவர்கள் தடையற்ற பயணத்தை மேற்கொள்ள புதிய வசதி அறிமுகம்","text":"வெளிநாடு செல்பவர்கள் தடையற்ற பயணத்தை மேற்கொள்ளும் வகையில், கொரோனா தடுப்பூசி செலுத்தியதற்கான சான்றிதழில் அவர்களின் பாஸ்போர்ட் எண்ணை இணைப்பதற்கான வசதி அறிமுகம் செய்யப்பட்டுள்ளது.\nஇதுகுறித்து ஆரோக்ய சேது செயலி யின் சுட்டுரைப் பதிவில், கொரோனா தடுப்பூசி சான்றிதழில் கடவுச்சீட்டு எண்ணை இணைக்க விரும்புபவர்கள் வலைதளத்தில் இடம்பெற்றிருக்கும் பாஸ்போர்ட் பிரிவை தேர்வு செய்து, அதில் அந்த எண்ணை பதிவு செய்யவேண்டும் என்று குறிப்பிடப்பட்டுள்ளது.\nஅதன் மூலம் பாஸ்போர்ட் எண்ணுடன் கூடிய புதிய தடுப்பூசி சான்றிதழை பெற முடியும் என்று தெரிவிக்கப்பட்டுள்ளது. மேலும் பாஸ்போர்ட்டில் உள்ளது போன்று தடுப்பூசி சான்றிதழிலும் பெயரை திருத்திக் கொள்வதற்கான வாய்ப்பும் அளிக்கப்பட்டுள்ளது.\nஅவ்வாறு பாஸ்போர்ட் எண்ணை பதிவு செய்யவும் பெயர் மாற்றம் செய்யவும் ஒருமுறை மட்டுமே வாய்ப்பளிக்கப்படும் என்றும் எனவே, விவரங்களை தவறின்றி கவனமுடன் பதிவிடவேண்டும் என்றும் தெரிவிக்கப்பட்டுள்ளது.","link":"https:\/\/www.polimernews.com\/view\/149002-வெளிநாடு-செல்பவர்கள்-தடையற்ற-பயணத்தை-மேற்கொள்ள-புதிய-வசதி-அறிமுகம்","image":["http:\/\/img.polimernews.com\/uploads\/web\/images\/original\/1624587915149002.jpg"],"pubdate":"Fri, 25 Jun 2021 07:49:06 +0530"},{"title":"உதிரி உதிரியான இடியாப்பம்; இனிமே இப்படி செஞ்சு பாருங்க","text":"<p><strong>Idiyappam Recipe in Tamil:<\/strong> தமிழத்தில் உள்ள மிக பிரபலமான காலை உணவுகளுள் இடியாப்பமும் ஒன்று. இவை முழுக்க முழுக்க ஆவியில் வேக வைக்கப்படுவதால் வயதானவர்களும் குழந்தைகளும் விரும்பி உண்பவர். மேலும் இவை எளிதில் செரிமானமானமும் ஆகின்றன.<\/p>\n\n\n\n<p>ஆவியில் நன்கு வேக வைக்கப்பட்ட இடியாப்பத்தில் சிறிதளவு தேங்காய் துருவல் மற்றும் நல்லெண்ணெய் சேர்த்து சாப்பிட்டால் உங்கள் காலை உணவு திருப்திகரமாக அமையும். இந்த அற்புதமான மற்றும் அனைவருக்கும் ஏற்ற காலை உணவாக உள்ள இடியாப்பத்தை செய்வதற்கான எளிய செய்முறையை பார்க்கலாம். <\/p>\n\n\n\n<p><strong>தேவையான பொருள்கள்<\/strong><\/p>\n\n\n\n<p>பச்சரிசி மாவு &#8211; 1 1\/2கப்,<\/p>\n\n\n\n<p>தண்ணீர் – 1\/2 கப்,<\/p>\n\n\n\n<p>நாட்டுச் சர்க்கரை &#8211; தேவையான அளவு<\/p>\n\n\n\n<p>தேங்காய்த் துருவல் &#8211; ஒரு மூடி<\/p>\n\n\n\n<p>உப்பு &#8211; தேவையான அளவு,<\/p>\n\n\n\n<p>நெய் அல்லது நல்லெண்ணெய் &#8211; ஒரு டீஸ்பூன்<\/p>\n\n\n\n<p><strong>செய்முறை<\/strong><\/p>\n\n\n\n<p>ஒரு அகலமான பாத்திரம் எடுத்து அதில் ஒன்றரை கப் இடியாப்ப மாவுடன் தேவையான அளவு உப்பு போட்டுப் பிசைந்துகொள்ளவும். பிறகு, சிறிது சிறிதாக தண்ணீர்விட்டு மாவை நன்றாகப் பிசைந்து கொள்ளவும். நாம் பிசையும் மாவு மென்மையாக இருக்க வேண்டும் என்பதை கவனத்தில் கொள்ள வேண்டும். அதோடு அவை கையில் ஒட்டக்கூடாத பதத்திற்கும் இருக்க வேண்டும். இந்த மாதிரியான பதத்துக்கு அவை வந்த பிறகு, மாவை இடியாப்ப அச்சில் வைத்து இட்லித் தட்டில் பிழியவும்.<\/p>\n\n\n\n<p>பிறகு, அவற்றை 5 நிமிடங்களுக்கு இட்லியை வேக வைப்பது போல ஆவியில் வேகவைக்க வேண்டும். அவை நன்கு வெந்த பிறகு கீழே இறக்கி கொள்ளலாம்.<\/p>\n\n\n\n<p>நாம் அவற்றை சாப்பிடும்போது நாட்டுச்சர்க்கரை, தேங்காய்த் துருவல், ஒரு டீஸ்பூன் நெய் அல்லது நல்லெண்ணெய் சேர்த்து கலந்து சாப்பிட வேண்டும்.<\/p>\n\n\n\n<p>நாம் தயார் செய்து வைத்துள்ள சூடான இடியாப்பத்துடன் தேங்காய் பால் சேர்த்து சாப்பிடலாம். அசைவ பிரியர்கள் ஆட்டுக்கால் பாயாவுடன் சேர்த்து சாப்பிட்டால் சுவை மிகுந்ததாக இருக்கும்.<\/p>\n\n\n\n<figure class=\"wp-block-image size-large\"><img alt=\"\" class=\"wp-image-317059\" height=\"667\" src=\"https:\/\/tamil.indianexpress.com\/wp-content\/uploads\/2021\/06\/tamil-indian-express-2021-06-24T201057.358-1.jpg?w=1024\" width=\"1200\" \/><\/figure>\n\n\n\n<p>குழந்தைகளுக்கு ஏற்ற உணவாக உள்ள இட்லி, ஆப்பம், ஊத்தாப்பம், கொழுக்கட்டை போன்வற்றின் வரிசையில் உள்ள இடியாப்பத்தை கண்டிப்பாக நீங்களும் தயார் செய்து உங்கள் குழுந்தைகளுக்கு கொடுக்கலாம்.<\/p>\n\n\n\n<p><strong>“தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற&nbsp;&nbsp;<a href=\"https:\/\/t.me\/ietamil\">t.me\/ietamil<\/a>“<\/strong><\/p>","link":"https:\/\/tamil.indianexpress.com\/lifestyle\/idiyappam-recipe-in-tamil-how-to-make-idiyappam-in-tamil-string-hoppers-recipe-317046\/","image":["https:\/\/tamil.indianexpress.com\/wp-content\/uploads\/2021\/06\/tamil-indian-express-2021-06-24T204119.982.jpg"],"pubdate":"Fri, 25 Jun 2021 07:30:26 +0530"}]