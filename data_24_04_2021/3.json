[{"title":"அகிலம் போற்றும் அழகர் வைபவம்... சித்திரைத் திருவிழா உற்சவ மகிமைகள்... நிகழ்ச்சி நிரல்! #Video","text":"<p>லட்சக்கணக்கான மக்கள் கூட்டம். நடுவே குதிரை வாகனத்தில் இறைவன். நாற் திசைகளிலும் நிறைந்து ஒலிக்கும் ‘கோவிந்தா’ கோஷம். சூரியனின் வெப்பக் கதிர்களை விரட்டி ஓடச்செய்யும்  நீர் பீய்ச்சல்கள். அதில் அந்த இறைவனும் நனைந்து மகிழ்வான். மகிழ்ச்சியும் மன நிறைவுமாக ஊர்மக்கள் அனைவரும் திரண்டு சுவாமியின்பின்னே நடந்தே பயணிக்கும் அபூர்வத் திருவிழா.  மதுரை மண்ணிலிருந்து பிழைப்புக்காக உலகெங்கும் சென்றுவிட்ட மக்கள் இந்தத் திருவிழா நாள்களுக்கு மட்டும் எப்பாடு பட்டேனும் ஓடிவந்துவிடுவார்கள். அதன் காரணம் ஒருமுறையேனும் இந்தத் திருவிழாவில் கலந்துகொண்டுவிட்டவர்களுக்கு மிக எளிமையாய்ப் புரியும். ஆம், இது மதத் திருவிழா அல்ல இந்த மண்ணின் திருவிழா. அழகர் மலையிலிருந்து அந்த மலையின் தலைவன் அழகர் புறப்பட்டு மதுரை வரும் திருவிழா. அழகர் இறைவன் இல்லை... அவர்கள் இல்லத் தலைவன்.<\/p><figure><img src=\"https:\/\/gumlet.assettype.com\/vikatan\/2021-04\/e9d2f8b3-28a5-4001-8048-71bc7fcad277\/WhatsApp_Image_2021_04_22_at_08_40_45__1_.jpeg\" \/><figcaption>அழகர் கோயில்<\/figcaption><\/figure><p>அழகர்மலை... மதுரை மாநகரிலிருந்து 24 கி.மீ தொலைவில் உள்ளது. திருமாலிருஞ்சோலை, உத்யான சலம், சோலைமலை, மாலிருங்குன்றம், இருங்குன்றம், வனகிரி, விருஷபாத்ரி அல்லது இடபகிரி என்று பல்வேறு திருநாமங்கள் இந்த மலைக்கு. கிழக்கு மேற்காகப் பத்து மைல் நீளமும் 1000 அடி உயரமும் கொண்ட மலையிது என்கிறது தலவரலாறு. இந்தமலையிலிருந்து நாலாபக்கமும் மலைகள் பிரிந்துபோகின்றன. இந்த மலையடிவாரத்தில்தான் அமைந்துள்ளது அழகர் கோயில். <\/p><p>அழகர், கள்ளழகர். தரிசிப்போரின் இதையத்தைக் கொள்ளைகொள்ளும் கள்ளழகர். இவர் ஆட்சி செய்யும் திருக்கோயில்தான் அழகர்கோயில். இந்தத் தலத்தில் மூலவருக்கு சுந்தரராஜன் என்று பெயர். மகாவிஷ்ணுவை பழம் இலக்கியங்கள் அழகர் என்றே குறிப்பிடுகின்றன. சுந்தர ராஜன் என்றால் அழகுடைய அரசன் என்று பெயர். பல பெருமாள்களை அழகர் என்றே குறிப்பிடும் வழக்கம் உண்டு. மதுரையில் கோயில்கொண்டருளும் பெருமாளுக்குக் கூடல் அழகர் என்ற பெயர் இருப்பதைக் காணலாம்.<\/p><p>இந்தத் தலத்தின் மகிமைகள் குறித்து வராக புராணம், பிரம்ம புராணம், வாமன புராணம், ஆக்நேய புராணம் ஆகியவை குறிப்பிடுகின்றன. இந்தப் புராணங்களில் காணப்படும் செய்திகளைத் தொகுத்துப் பிற்காலத்தில் விருஷபாத்ரி மஹாத்மியம் என்ற தலபுராணம் வியாச முனிவரின் சீடரான சூதன முனிவரால் நைமிசாரணயத்தில் எழுதப்பட்டது என்றால் இத்தலத்தின் பழைமையை யாரால் கணிக்க முடியும்...<\/p><p>இந்த மலை கம்பீரமான காளை போன்று நிற்பது என்பதையே விருஷபாத்ரி என்னும் சொல் குறிப்பிடுகிறது. ரிஷபம் என்றால் காளை என்று பொருள். இங்கு பாயும் நதி சிலம்பாறு. இதனை நூபுர கங்கை என்று குறிப்பிடுவர். பெருமாள் உலகளந்தபோது வான் நோக்கி உயர்ந்த அவரின் திருப்பாதங்களுக்கு பிரம்மன் அபிஷேகம் செய்தானாம். அப்போது அந்த அபிஷேகத் தீர்த்தம் விழுந்த இடத்திலிருந்து நூபுர கங்கை பொங்கியது என்கிறது தலபுராணம். இந்த நூபுர கங்கையில் நீராடினால் இந்தப் பிறவியில் வேண்டும் வரம் கிட்டும் என்றும் மறுபிறவியில் புண்ணிய பலன்கள் உண்டாகும் என்பதும் ஐதிகம்.<\/p><figure><img src=\"https:\/\/gumlet.assettype.com\/vikatan\/2021-04\/ad5b62ee-58b5-47a4-9679-03f72f34db45\/WhatsApp_Image_2021_04_22_at_08_40_46.jpeg\" \/><figcaption>அழகர் கோயில்<\/figcaption><\/figure><p>யமதர்மன் தன் சாபம் நீங்க தவம் இருந்த மலை இந்த மலை. யமனின் தவத்துக்கு மகிழ்ந்த பெருமாள்  சுந்தர ராஜனாகக் காட்சிகொடுத்தருளினார். பின்பு யமன் கலியுகம்வரைக்கும் இங்கேயே கோயில்கொண்டு சகல ஜனங்களையும் காக்கவேண்டும் என்று கேட்டுக்கொண்டதற்கு இணங்க இங்கே தங்கி அருள் பாலிக்கிறார் பெருமாள். இங்கு பெருமாள் பஞ்ச ஆயுதங்களுடன் தரிசனம் தருவது மிகவும் சிறப்பு. அதிலும் பெருமாளின் சக்கரம் இங்கு பிரயோகச் சக்கரமாக அதாவது புறப்படத் தயாராக இருக்கும் சக்கரமாகத் திகழ்வது சிறப்பு.<\/p><p>திருமலை திருப்பதிக்கு நிகரானது இந்தத் திருக்கோயில். திருப்பதியைப் போலவே ஏழு மலைகள் சூழ அமைந்திருக்கும் அற்புதத்தலம் இது.<\/p><p>கள்ளழகர் பெருமாளின் திருமேனி அபரஞ்சி என்னும் தேவலோகத் தங்கத்தால் ஆனது. அந்தத் தங்கம் மிகவும் உயர்ந்த மதிப்புடையதாகக் கருதப்படுகிறது. இதுபோன்று அபரஞ்சித் தங்கத்தால் ஆன விக்கிரகங்கள் உலகிலேயே இரண்டு இடங்களில்தான் உள்ளன. <\/p><p>இதுபோன்ற அழகர் மலை குறித்த அற்புதத் தகவல்களையும் நூபுர கங்கை தீர்த்த மகிமையையும் அறிந்துகொள்ள கீழே உள்ள வீடியோவைக் காணுங்கள்.<\/p><figure class=\"op-interactive\"><\/figure><p>இத்தகைய சிறப்புகள் மிக்க இந்த அழகர் கோயில் ஆண்டுதோறும் சித்திரைத் திருவிழா மிகவும் சிறப்பாக நடைபெறும். கள்ளழகப் பெருமாள் மதுரைக்கு எழுந்தருளி வைகையாற்றில் இறங்குவது வழக்கம். ஆனால், கொரோனா சூழல் காரணமாகக் கடந்த ஆண்டு அங்கு வைபவம் நடைபெறவில்லை. இந்த ஆண்டு திருவிழா நடைபெறும் என்று பலரும் ஆவலோடு காத்திருக்கும்போது இந்த ஆண்டும் அழகர் வைபவம் வழக்கம்போல் நடைபெறாது என்று தெரிவிக்கப்பட்டுள்ளது. மாறாக ஆலய வளாகத்துக்குள்ளேயே அனைத்து உற்சவங்களும் நடைபெற்று முடியும் என்றும் இதில் பக்தர்கள் யாருக்கும் அனுமதியில்லை என்றும் தெரிவிக்கப்பட்டுள்ளது.<\/p><h3>நிகழ்ச்சி நிரல்<\/h3><p>நாளை 23.4.21 அன்று உற்சவம் தொடங்குகிறது. <\/p><p>4-ம் நாள் (26.4.21) உற்சவம் எதிர்சேவையாகவும், <\/p><p>5-ம் நாள் (27.4.21) உற்சவம் ஆண்டாள் மாலை சாற்றுதலாகவும்<\/p><p>7-ம் நாள் (29.4.21) கருட சேவை மற்றும் மண்டூக மகரிஷிக்கு மோட்சம் வழங்கும் நிகழ்ச்சியாகவும்  நடைபெற இருக்கிறது. இந்த நிகழ்வுகள் அனைத்துமே கோயில் வளாகத்துக்குள்ளாகவே நடைபெறும்.<\/p><figure><img src=\"https:\/\/gumlet.assettype.com\/vikatan\/2021-04\/908b99c0-0ae8-428b-8a74-7d10f7ba3aa4\/WhatsApp_Image_2021_04_22_at_08_40_42__1_.jpeg\" \/><figcaption>அழகர் வைபவம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/d89eb10b-ed62-49f8-8af1-b861049477e1\/WhatsApp_Image_2021_04_22_at_08_40_42.jpeg\" \/><figcaption>அழகர் வைபவம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/ca6fe56e-bfcd-4d6e-b3c4-2357d65221e8\/WhatsApp_Image_2021_04_22_at_08_40_43__1_.jpeg\" \/><figcaption>அழகர் வைபவம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/d75c3881-dec0-46e5-bc87-42b9b11bd468\/WhatsApp_Image_2021_04_22_at_08_40_43__2_.jpeg\" \/><figcaption>அழகர் வைபவம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/ccedaf66-e1a8-4a9e-84d0-c1ffabcb6d47\/WhatsApp_Image_2021_04_22_at_08_40_43.jpeg\" \/><figcaption>அழகர் வைபவம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/3d9614dd-a80b-4b84-944b-a43e0010b6cd\/WhatsApp_Image_2021_04_22_at_08_40_44__1_.jpeg\" \/><figcaption>அழகர் வைபவம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/8e433ee4-fd49-424c-a02d-87696827be36\/WhatsApp_Image_2021_04_22_at_08_40_44__2_.jpeg\" \/><figcaption>அழகர் வைபவம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/2cf413b6-3c0c-4bbc-bd6d-e3aef299381d\/WhatsApp_Image_2021_04_22_at_08_40_44.jpeg\" \/><figcaption>அழகர் வைபவம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/b04a417a-0d39-4d7d-b86c-4449062a2900\/WhatsApp_Image_2021_04_22_at_08_40_45__1_.jpeg\" \/><figcaption>அழகர் வைபவம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/9e641356-a5fd-4728-a07e-1815b9ec1092\/WhatsApp_Image_2021_04_22_at_08_40_45__2_.jpeg\" \/><figcaption>அழகர் வைபவம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/15f6101a-f1b7-4070-85b1-0023f3805571\/WhatsApp_Image_2021_04_22_at_08_40_45.jpeg\" \/><figcaption>அழகர் வைபவம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/8f32bf70-86ea-469c-9710-ca7062ab02ad\/WhatsApp_Image_2021_04_22_at_08_40_46.jpeg\" \/><figcaption>அழகர் வைபவம்<\/figcaption><\/figure><blockquote>26.4.21 முதல் 30.4.21வரை கோயிலில் பக்தர்கள் தரிசனத்துக்கு அனுமதியில்லை. மாறாக இந்த நாள்களில் திருக்கோயில் மண்டபத்தில் கள்ளழகர் காலை 10 மணி முதல் 4 மணிவரை பக்தர்களுக்கு சேவை சாதிப்பார்கள்.<\/blockquote>","link":"https:\/\/www.vikatan.com\/spiritual\/functions\/the-glory-of-alagar-kovil-chithirai-thiruvizha-and-festival-details","image":["https:\/\/gumlet.assettype.com\/vikatan\/2021-04\/6d0f7103-b7b1-43c4-a579-aa591eb3b38e\/WhatsApp_Image_2021_04_22_at_08_40_45__2_.jpeg"],"pubdate":"Thu, 22 Apr 2021 09:12:28 +0000"},{"title":"பெருந்தொற்றின் கோரமுகம்... சிபிஎம் பொதுச்செயலாளர் சீதாராம் யெச்சூரியின் மூத்த மகன் கொரோனாவுக்கு பலி..!","text":"சீதாராம் யெச்சூரியின் மூத்த மகன் ஆஷிஷ் யெச்சூரி (34) டெல்லியில் ஆங்கில நாளிதழில் பணியாற்றி வந்தார். அவருக்கு சில நாட்களுக்கு முன்பு கொரோனா தொற்று பாதிப்பு ஏற்பட்டது. இதனையடுத்து குருகிராமில் உள்ள தனியார் மருத்துவமனையில் அனுமதிக்கப்பட்டார். அங்கு அவருக்கு தீவிர சிகிச்சை அளிக்கப்பட்டு வந்தது. ஆனால், தீவிர சிகிச்சை பலனின்றி இன்று காலை ஆஷிஷ் யெச்சூரி உயிரிழந்தார். தன்னுடைய மூத்த மகன் ஆஷிஷ் யெச்சூரி இறந்தது பற்றி சீதாராம் யெச்சூரி தனது ட்விட்டர் பக்கத்தில் பதிவிட்டுள்ளார். அதில், “கொரோனாவால் பாதிக்கப்பட்ட என்னுடைய மூத்த மகன் ஆஷிஷ் யெச்சூரியை இந்த காலைப் பொழுதில் இழந்துவிட்டேன் என்பது மிகுந்த வருத்தத்துடன் தெரிவித்துக்கொள்கிறேன். எங்களுக்கு நம்பிக்கையூட்டி சிகிச்சை அளித்து எங்களுடன் நின்ற மருத்துவர்கள், செவிலியர்கள், முன்களப் பணியாளர்கள், தூய்மைப் பணியாளர்கள், எண்ணற்ற மற்றவர்கள் &nbsp;அனைவருக்கும் நன்றி தெரிவித்துக்கொள்கிறேன்” என்று சீதாராம் யெச்சூரி தெரிவித்துள்ளார்.&nbsp; &nbsp;","link":"https:\/\/tamil.asianetnews.com\/politics\/cpm-general-secretary-sitaram-yechury-s-eldest-son-died-in-ongoing-corona-epidemic-qry4xm","image":["https:\/\/static.asianetnews.com\/images\/01f3vvm2d0a7k09yme9yrf37ws\/sitaram-and-ashish-yechury-jpg_760x400.jpg"],"pubdate":"Thu, 22 Apr 2021 09:11:47 +0530"},{"title":"#RCBvsRR ஷிவம் துபே பொறுப்பான பேட்டிங்..! ராஜஸ்தான் அணியை கரைசேர்த்த துபே - பராக் ஜோடி","text":"ஐபிஎல் 14வது சீசனின் இன்றைய போட்டியில் ராஜஸ்தான் ராயல்ஸ் மற்றும் ஆர்சிபி அணிகள் ஆடிவருகின்றன. டாஸ் வென்ற ஆர்சிபி கேப்டன் விராட் கோலி ராஜஸ்தான் ராயல்ஸை முதலில் பேட்டிங் செய்ய பணித்தார்.  ராஜஸ்தான் அணியின் தொடக்க வீரர்கள் பட்லர் மற்றும் மனன் வோரா ஆகிய இருவரும் களத்திற்கு வந்தனர். முதல் ஓவரை வீசிய முகமது சிராஜ், அருமையான இன்ஸ்விங்குகளை வீசினார். ஆனாலும் அந்த ஓவரில் பட்லர் 2 பவுண்டரிகளை விளாசினார். 2வது ஓவரை ஜாமிசனும் நன்றாக வீசினார்.  மீண்டும் முகமது சிராஜ் வீசிய 3வது ஓவரில் பட்லர் சிராஜின் பந்தில் 8 ரன்களுக்கு ஆட்டமிழக்க, அடுத்த ஓவரிலேயே மனன் வோரா ஜாமிசனின் பந்தில் 7 ரன்களுக்கு ஆட்டமிழக்க, 4ம் வரிசையில் களத்திற்கு வந்த டேவிட் மில்லர், சிராஜின் பந்தில் ரன்னே அடிக்காமல் எல்பிடபிள்யூ ஆகி வெளியேற, சஞ்சு சாம்சனும் 21 ரன்னில் அவுட்டாக 43 ரன்களுக்கே 4 விக்கெட்டுகளை இழந்து திணறியது ராஜஸ்தான் அணி.&nbsp;  அதன்பின்னர் ஜோடி சேர்ந்த ஷிவம் துபேவும் ரியான் பராக்கும் இணைந்து பொறுப்பை உணர்ந்து பார்ட்னர்ஷிப் அமைத்து சிறப்பாக ஆடினர். ஷிவம் துபே அபாரமாக ஆடி பவுண்டரியும் சிக்ஸருமாக அடித்து வேகமாக ஸ்கோர் செய்ய, அவருக்கு ஒத்துழைப்பு கொடுத்து ஆடிய ரியான் பராக், ஹர்ஷல் படேல் வீசிய 12வது ஓவரில் 2 பவுண்டரிகள் அடித்து அதிரடி பேட்டிங்கை தொடங்கிய நிலையில், ஜாமிசனின் அடுத்த ஓவரிலும் ஒரு பவுண்டரி அடித்தார். ஹர்ஷல் படேல் வீசிய 14வது ஓவரில் ஹெலிகாப்டர் ஷாட் மூலம் ஒரு பவுண்டரி அடித்து அடுத்த பந்தில் ஆட்டமிழந்தார்.&nbsp;  சிறப்பாக ஆடிய ரியான் பராக் 16 பந்தில் 25 ரன்களுக்கு ஆட்டமிழக்க, ஷிவம் துபே அரைசத்தை நெருங்கியுள்ளார். துபேவும் பராக்கும் இணைந்து 5வது விக்கெட்டுக்கு 66 ரன்களை சேர்த்தனர். 43 ரன்களுக்கு 4 விக்கெட்டுகள் என்ற நிலையில் இருந்த ராஜஸ்தானை பெரிய ஸ்கோரை அடிப்பதற்கான வழிவகை செய்துகொடுத்தனர் துபே - பராக். &nbsp;","link":"https:\/\/tamil.asianetnews.com\/sports-cricket\/shivam-dube-and-riyan-parag-played-well-against-rcb-in-ipl-2021-qrz1f3","image":["https:\/\/static.asianetnews.com\/images\/01dvjymc6tc9r48zn4jvgwmfca\/shivam-dube-jpg_760x400.jpg"],"pubdate":"Thu, 22 Apr 2021 08:53:28 +0530"},{"title":"பவர்ப்ளேயில் படுமட்டமா பேட்டிங் ஆடிய ராஜஸ்தன் ராயல்ஸ்..! பவுலிங்கில் பட்டைய கிளப்பிய ஆர்சிபி","text":"ஐபிஎல் 14வது சீசனின் இன்றைய போட்டியில் ராஜஸ்தான் ராயல்ஸ் மற்றும் ஆர்சிபி அணிகள் ஆடிவருகின்றன. டாஸ் வென்ற ஆர்சிபி கேப்டன் விராட் கோலி ராஜஸ்தான் ராயல்ஸை முதலில் பேட்டிங் செய்ய பணித்தார்.  இரு அணிகளுமே தலா ஒரு மாற்றத்துடன் களமிறங்கியுள்ளன. ஆர்சிபி அணியில் ரஜாத் பட்டிதருக்கு பதிலாக கேன் ரிச்சர்ட்ஸன் ஆடுகிறார். ராஜஸ்தான் அணியில் ஜெய்தேவ் உனாத்கத்துக்கு பதிலாக, விராட் கோலி மற்றும் டிவில்லியர்ஸுக்கு எதிராக நல்ல ரெக்கார்டை வைத்திருக்கும் ரிஸ்ட் ஸ்பின்னர் ஷ்ரேயாஸ் கோபால் ஆடுகிறார்.  ராஜஸ்தான் அணியின் தொடக்க வீரர்கள் பட்லர் மற்றும் மனன் வோரா ஆகிய இருவரும் களத்திற்கு வந்தனர். முதல் ஓவரை வீசிய முகமது சிராஜ், அருமையான இன்ஸ்விங்குகளை வீசினார். ஆனாலும் அந்த ஓவரில் பட்லர் 2 பவுண்டரிகளை விளாசினார். 2வது ஓவரை ஜாமிசனும் நன்றாக வீசினார்.  மீண்டும் முகமது சிராஜ் வீசிய 3வது ஓவரில் பட்லர் சிராஜின் பந்தில் 8 ரன்களுக்கு ஆட்டமிழக்க, அடுத்த ஓவரிலேயே மனன் வோரா ஜாமிசனின் பந்தில் 7 ரன்களுக்கு ஆட்டமிழக்க, 4ம் வரிசையில் களத்திற்கு வந்த டேவிட் மில்லர், சிராஜின் பந்தில் ரன்னே அடிக்காமல் எல்பிடபிள்யூ ஆகி வெளியேற, 18 ரன்களுக்கே ராஜஸ்தான் அணி 3 விக்கெட்டுகளை இழந்துவிட்டது.&nbsp;  பவர்ப்ளேயின் கடைசி ஓவரில்(6வது ஓவரில்) சஞ்சு சாம்சன் 2 பவுண்டரிகள் அடிக்க, பவர்ப்ளேயை 32 ரன்களுக்கு முடித்தது ராஜஸ்தான் அணி. பவர்ப்ளேயில் விக்கெட்டுகளை தொடர்ந்து இழந்ததால், ராஜஸ்தான் அணியின் ரன்வேகம் படுமந்தமாக இருந்தது. சிராஜ் பவர்ப்ளேயில் 2 விக்கெட்டுகளை வீழ்த்தினார்.  இதையடுத்து 8வது ஓவரை வீசிய வாஷிங்டன் சுந்தர், முதல் பந்தில் சஞ்சு சாம்சனுக்கு சிக்ஸர் கொடுத்தாலும், அடுத்த பந்திலேயே சாம்சனின் விக்கெட்டை வீழ்த்தினார்.","link":"https:\/\/tamil.asianetnews.com\/sports-cricket\/rajasthan-royals-poor-batting-in-powerplay-against-rcb-and-lost-4-wickets-easily-qryzki","image":["https:\/\/static.asianetnews.com\/images\/01en63gb7y8zz9k1eg8wnmze3z\/untitled-1-jpg_760x400.jpg"],"pubdate":"Thu, 22 Apr 2021 08:13:30 +0530"},{"title":"தூத்துக்குடி துப்பாக்கிச்சூடு விவகாரம்: ரஜினி மீது கடும் சந்தேகத்தில் ஒருநபர் விசாரணை ஆணையம்... காரணம் என்ன?","text":"தூத்துக்குடியில் 2018ம் ஆண்டு ஸ்டெர்லைட் ஆலைக்கு எதிராக நடந்த போராட்டத்தில் கலவரம் வெடித்தது. இதில் நடந்த தடியடி, துப்பாக்கிச்சூடு சம்பவங்களில் 13 பேர் உயிரிழந்தனர். இதையடுத்து தூத்துக்குடி விரைந்த ரஜினிகாந்த், காயமடைந்தவர்களை நேரில் சந்தித்தார். மேலும் செய்தியாளர் சந்திப்பின் போது சமூக விரோதிகளின் ஊடுருவலால் தான் கலவரம் நடந்ததாகவும் கருத்து தெரிவித்தார். இந்த துப்பாக்கிச்சூடு தொடர்பாக ஓய்வுபெற்ற உயர் நீதிமன்ற நீதிபதி அருணா ஜெகதீசன் தலைமையில் ஒருநபர் ஆணையம் அமைக்கப்பட்டு விசாரணை நடந்து வருகிறது.&nbsp;    24வது கட்டமாக தூத்துக்குடியில் உள்ள விருந்தினர் மாளிகையில் கடந்த ஜனவரி மாதம் முதல் விசாரணை நடைபெற்றது. இந்த விசாரணையில் ஆஜராகுமாறு நடிகர் ரஜினிகாந்த், அரசு மருத்துவமனை டீன், கலவரத்தின் போது காயம் அடைந்தவர்களுக்கு சிகிச்சை அளித்த அரசு மருத்துவர்கள், தனியார் மருத்துவமனை மருத்துவர்கள், தீயணைப்பு துறையினர் உள்பட மொத்தம் 56 பேருக்கு சம்மன் அளிக்கப்பட்டது.&nbsp;அப்போது சூப்பர் ஸ்டார் ரஜினிகாந்தும் நேரில் ஆஜராகி விளக்கம் கொடுக்க வேண்டுமென சம்மன் அனுப்பப்பட்டது.&nbsp;    அப்போது சூப்பர் ஸ்டார்சார்பில் அவருடைய வழக்கறிஞர் இளம்பாரதி ஆஜராகி, &nbsp;ரஜினிகாந்த் காணொலி மூலம் விசாரணைக்கு ஆஜராக விருப்பம் தெரிவித்துள்ளதாக கூறினார். வீடியோ கான்பரன்ஸ் வசதி தூத்துக்குடியில் இல்லை என்பதால், சென்னையில் உள்ள அலுவலகத்தில் ரஜினியுடன் காணொலி காட்சி மூலமாக ஆலோசனை நடத்த முயற்சி மேற்கொள்ளப்படும் என விசாரணை அதிகாரி தெரிவித்ததாக தகவல்கள் வெளியாகின. இந்நிலையில் &nbsp;துப்பாக்கிச் சூடு குறித்து விசாரித்து வரும் ஓய்வுபெற்ற நீதிபதி அருணா ஜெகதீசன் தலைமையிலான ஒருநபர் ஆணையம், ரஜினி பேசியது குறித்து அவரிடம் 15 கேள்விகள் கேட்டு சம்மன் அனுப்பியது.   &nbsp; அதற்கு எழுத்துப்பூர்வமாக பதில் அளித்துள்ள நடிகர் ரஜினிகாந்த், ஸ்டெர்லைட் ஆலைக்கு எதிரான மக்கள் போராட்டம் குறித்து, ஆதாரங்கள் அடிப்படையில் எதுவும் பேசவில்லை என்று கூறியுள்ளார். அன்றைய தினம் நிகழ்ந்த பத்திரிகையாளர் சந்திப்பு தற்செயலாக நடந்த ஒன்று எனவும் விளக்கம் அளித்துள்ளார். இதனையடுத்து, ரஜினியின் பதில்களில் சந்தேகம் உள்ளதால், மீண்டும் அவரிடம் விளக்கம் கேட்போம் என விசாரணை ஆணையம் தெரிவித்துள்ளது.&nbsp;","link":"https:\/\/tamil.asianetnews.com\/politics\/thoothukudi-shooting-case-one-man-inquiry-commission-on-suspicion-of-rajinikanth-qryyje","image":["https:\/\/static.asianetnews.com\/images\/01ethyr4m30h7x0r8mm7t172fp\/rajinikanth-health-bulletin-jpg_760x400.jpg"],"pubdate":"Thu, 22 Apr 2021 07:51:15 +0530"},{"title":"'லிஃப்ட்' படத்திற்கு சிவகார்த்திகேயன் பாடியுள்ள...  'இன்னா மயிலு..' ஃபர்ஸ்ட் சிங்கிள் பாடல் வெளியானது! வீடியோ","text":"ஈகா என்டர்டெயின்மென்ட் என்ற பட நிறுவனம் சார்பில் தயாரிப்பாளர் ஹேப்ஸி தயாரித்திருக்கும் திரைப்படம் 'லிஃப்ட்'. இதில் கதையின் நாயகனாக பிக்பாஸ் புகழ் கவின் நடிக்க, அவருக்கு ஜோடியாக, 'பிகில்' பட நடிகை அமிர்தா ஐயர் நடித்திருக்கிறார். இவர்களுடன் கிரண், காயத்ரி உள்ளிட்ட பலர் நடித்திருக்கிறார்கள். எஸ். யுவா ஒளிப்பதிவு செய்திருக்கும் இந்த திரைப்படத்திற்கு, பிரிட்டோ மைக்கேல் இசை அமைத்திருக்கிறார். &nbsp;சஸ்பென்ஸ் திரில்லர் ஜானரில் தயாராகியிருக்கும் 'லிஃப்ட்' படத்திற்கு கதை, திரைக்கதை எழுதி வினீத் வரபிரசாத் இயக்கி உள்ளார்.    இப்படத்தின் ஃபர்ஸ்ட் லுக் ஏற்கனவே வெளியாகி பெரும் வரவேற்பைப் பெற்ற நிலையில், இன்று இப்படத்தில் இடம்பெற்ற சிங்கிள் ட்ராக் வெளியாகி இருக்கிறது. பாடலாசிரியர் ஆர் நிஷாந்த் எழுதியிருக்கும் 'இன்னா மயிலு..' எனத்தொடங்கும் பாடலை படத்தின் நாயகனான கவினின் நண்பரும், முன்னணி நட்சத்திர நடிகருமான சிவகார்த்திகேயன் பாடியிருக்கிறார். சிவகார்த்திகேயன் குரலில் வெளியான 'கனா', 'டாக்டர்' ஆகிய படங்களின் பாடல்களைத் தொடர்ந்து 'லிஃப்ட்' படத்தின் பாடல்களும் தமிழ் திரை இசை ரசிகர்களின் ஆரவாரமான வரவேற்பை எளிதில் எட்டிப் பிடிக்கும். குறிப்பாக ஐ டி நிறுவனங்களில் பணியாற்றுபவர்கள் இந்த பாடலையும், பாடல் வரிகளையும் கேட்டால் அவர்களின் மனதிற்கு நெருக்கமாக அமையும். &nbsp;    இந்த பாடலை பற்றி தயாரிப்பாளர் ஹேப்ஸி பேசுகையில்,' இசையமைப்பாளர் பிரிட்டோ மைக்கேலின் துள்ளலான மெட்டுக்கு, நிஷாந்த் எழுதிய இளமை ததும்பும் பாடல் வரிகளை, தன் மாயாஜால குரலால் அற்புதமாக பாடியிருக்கிறார் சிவகார்த்திகேயன். படத்தின் முகவரியாக அமைந்திருக்கும் 'இன்னா மயிலு..' என்ற பாடலை சிவகார்த்திகேயன் பாட சம்மதித்ததும், படக்குழுவினருக்கு உற்சாகம் பீறிட்டது. இந்த பாடலுக்கான பதிவின்போது அவர் வருகை தந்து, எங்களுக்குள் இருந்த பதற்றத்தை தணித்து, சூழலை இனிமையானதாக்கி, எளிதாகவும், மிக நேர்த்தியாகவும் அந்தப் பாடலை பாடினார். வசீகரமான அவரின் குரலில் இந்த பாடல் வரிகளை கேட்டபோது ரசிகர்களின் ஆனந்த மனநிலையில் நான் உள்ளிட்ட படக்குழுவினர் இருந்தோம். 'இன்னா மயிலு..' என்ற பாடலை பாடிய சிவகார்த்திகேயனுக்கு மனதார நன்றியை தெரிவித்துக் கொள்கிறேன்' என்றார்.","link":"https:\/\/tamil.asianetnews.com\/cinema\/sivakarthikeyan-sing-a-enna-mayilu-lyrical-song-released-qryyin","image":["https:\/\/static.asianetnews.com\/images\/01f3wz52fg88903z218d153ck6\/capturererer-jpg_760x400.jpg"],"pubdate":"Thu, 22 Apr 2021 07:50:48 +0530"},{"title":"கொரோனாவில் இருந்து முழுமையாக குணமடைந்த தனுஷ் பட வில்லன்..!","text":"கொரோனா தொற்றால் பாதிக்கப்பட்ட, பிரபல நடிகர் தற்போது... முழுமையாக கொரோனாவில் இருந்து மீண்டு விட்டதாக தெரிவித்துள்ளார்.  இந்தியாவில் மீண்டும் கோரமுகத்தை காட்டி, மக்களை அச்சுறுத்தி வருகிறது கொரோனா. மேலும், பாலிவுட், கோலிவுட், டோலிவுட் என தென்னிந்திய திரையுலகை சேர்ந்த பிரபலங்கள் அடுத்தடுத்து கொரோனாவால்பாதிக்கப்பட்டு வருகின்றனர். அந்த வகையில் கொரோனாவின் இரண்டாவது அலையால்... &nbsp;ரன்பீர் கபூர், அமீர் கான், ஆலியா பட், மாதவன், அக்‌ஷய் குமார், இயக்குனர் லோகேஷ் கனகராஜ், கௌரி கிஷன், அதர்வா, சமீரா ரெட்டி, உள்ளிட்ட பலர் அடுத்தடுத்து பாதிக்கப்பட்டு பின் குண்டமடைந்தனர்.    அந்த வகையில் சமீபத்தில் மலையாள திரையுலகில் பிரபல நடிகருக்கு கொரோனா தொற்று உறுதி செய்யப்பட்டுள்ளது அதிர்ச்சியை ஏற்படுத்தியுள்ளது. மலையாள திரையுலகில் முன்னணி ஹீரோவாக வலம் வருபவர் டொவினோ தாமஸ், 2018ம் ஆண்டு பாலாஜி மோகன் இயக்கத்தில் தனுஷ், சாய் பல்லவி நடித்த மாரி 2 படத்தில் முரட்டு வில்லனாக நடித்திருந்தார். மேலும் மலையாள சூப்பர் ஸ்டார் மோகன் லால் நடித்த லூசிபர் படத்திலும் முக்கிய கதாபாத்திரத்தில் நடித்து ரசிகர்கள் மனம் கவர்ந்தார்.&nbsp;    பன்மொழியில் உருவாகி உள்ள மின்னல் முரளி படம் விரைவில் வெளியாக உள்ளது. இந்நிலையில் டொவினோ தாமஸுக்கு கொரோனா தொற்று உறுதியானது ஆச்சியை ஏற்படுத்தியது. இதனை, &nbsp;ட்விட்டர் பக்கத்தில் தெரிவித்த அவர் தன்னை தனிமை படுத்திகொண்டு, மருத்துவர்கள் அறிவுரைப்படி சிகிச்சை மேற்கொண்டு வந்தார்.    தற்போது கொரோனாவில் இருந்து முழுமையாக குணமாகி விட்டதாக ட்விட்டர் மூலம் தெரிவித்துள்ளார். இதுகுறித்து அவர் போட்டுள்ள பதிவில், \"கொரோனா தொற்றில் இருந்து முழுமையாக குணமாகி விட்டேன். அனைவரது அன்பிற்கும் மிக நன்றி. தற்போது நலமாக உள்ளேன், அனைவரும் கூடுதல் கவனத்துடன் இருக்க வேண்டியது அவசியம் என தெரிவித்துள்ளார்.&nbsp;","link":"https:\/\/tamil.asianetnews.com\/cinema\/dhanush-movie-villen-cure-for-corona-qryxuy","image":["https:\/\/static.asianetnews.com\/images\/01f3pp69hkw8kbfekss87s7ds2\/corona22-jpg_760x400.jpg"],"pubdate":"Thu, 22 Apr 2021 07:36:35 +0530"},{"title":"`தமிழகத்துக்கான ஆக்ஸிஜனை யாரைக் கேட்டு பிற மாநிலங்களுக்குக் கொடுத்தீர்கள்?'-மோடிக்கு ஜோதிமணி கேள்வி","text":"<p>`தமிழகத்தில் கொரோனா தொற்று அதிகரித்துவரும் நிலையில், மாநில அரசைக் கலந்தாலோசிக்காமல் தமிழகத்திலிருந்து 45 மெட்ரிக் டன் ஆக்ஸிஜன் பிற மாநிலங்களுக்கு அனுப்பப்பட்டது ஏன்?' என்று பிரதமர் மோடிக்கு, கரூர் நாடாளுமன்ற உறுப்பினர் ஜோதிமணி கடிதம் எழுதியிருக்கிறார்.<\/p><figure><img src=\"https:\/\/gumlet.assettype.com\/vikatan\/2021-04\/11c47c49-4189-45fd-831b-b900b70dcd66\/letter.jpg\" \/><figcaption>ஜோதிமணி பிரதமருக்கு எழுதிய கடிதம்<\/figcaption><\/figure><p>இது குறித்து, அவர் எழுதியிருக்கும் கடிதத்தில்,<\/p><p>`தமிழகத்துக்கு வர வேண்டிய 45 மெட்ரிக் டன் ஆக்ஸிஜன், தமிழக அரசின் ஆலோசனையோ, ஒப்புதலோ இல்லாமல் பிற மாநிலங்களுக்கு அனுப்பப்பட்டிருப்பதை அறிந்து அதிர்ச்சி அடைந்தேன். ஆக்ஸிஜன் அனுப்பப்பட்ட பிற மாநிலங்களைக் காட்டிலும், தமிழகத்தில் நோய்த் தொற்று அதிகம் இருக்கிறது என்பதை இங்கு குறிப்பிட விரும்புகிறேன். நோய்த் தொற்று அதிகரித்துக்கொண்டிருக்கும் நிலையில், தமிழக அரசைக் கலந்தாலோசிக்காமல், தமிழகத்தின் நிலையைப் பற்றிச் சற்றும் சிந்திக்காமல், இவ்வாறு மத்திய அரசு நடந்திருப்பது தமிழகத்துக்கு இழைக்கப்பட்டிருக்கும் அநீதி. <\/p><p>Also Read: <a href=\"https:\/\/www.vikatan.com\/government-and-politics\/election\/tamilnadu-transport-minister-inspection-in-vote-counting-center\">கரூர்: `தானாக கணினி இயங்கியதாக புரளி.. திமுக-வுக்கு தோல்வி பயம்!’ - எம்.ஆர்.விஜயபாஸ்கர் <\/a><\/p><p>மாற்றாந்தாய் மனப்பான்மையுடன் தமிழகத்தை மத்திய அரசு நடத்துவது ஒன்றும் புதிதல்ல. இதற்கு முன்னர் தமிழக மக்களின் எதிர்ப்பையும் மீறி நீட், எட்டுவழிச் சாலை, எரிவாயுக் குழாய்கள் ஆகிய பிரச்னைகளில் மத்திய அரசு தனது முடிவுகளை தமிழகத்தின் மீது திணித்திருக்கிறது. தமிழகத்தில் ஆக்ஸிஜன் தேவை அதிகரித்துள்ள இந்த இக்கட்டான சூழ்நிலையில்கூட, மத்திய அரசு இப்படி நடந்துகொள்ளும் என்று நாங்கள் நினைத்துக்கூடப் பார்க்கவில்லை.<\/p><figure><img src=\"https:\/\/gumlet.assettype.com\/vikatan\/2021-04\/214b2d21-cdc4-4da9-89cd-1753363e89cc\/letter_2.jpg\" \/><figcaption>ஜோதிமணி பிரதமருக்கு எழுதிய கடிதம்<\/figcaption><\/figure><p>தமிழ்நாட்டில் உள்ள எட்டுக் கோடி மக்களின் உயிரும் முக்கியமே. மத்திய அரசின் அக்கறையின்மைக்கும், மெத்தனப்போக்குக்கும் நாங்கள் விலை கொடுத்துக்கொண்டிருக்கிறோம். பேரிடர் காலத்தில் ஆக்ஸிஜன் மற்றும் மருந்துகளைப் பிற நாடுகளுக்கு பொறுப்பில்லாமல் ஏற்றுமதி செய்ததால்தான், இவ்வளவு மோசமான நிலையில் இருக்கிறோம். இன்று ஆயிரக்கணக்கானோர் தேவையான மருந்துகள் இல்லாமல் உயிருக்குப் போராடிவருகிறார்கள். இத்தகைய காலகட்டத்தில் மத்திய அரசு இவ்வாறு நடந்துகொள்வது, அதன் பொறுப்பின்மையையே காண்பிக்கிறது. எனவே, தமிழகத்துக்கு வர வேண்டிய ஆக்ஸிஜனைப் பிற மாநிலங்களுக்கு அனுப்பிவைப்பதை உடனடியாக நிறுத்த வேண்டும் என்று கேட்டுக்கொள்கிறேன். மேலும், தமிழ்நாடு மட்டுமல்லாமல், நாடு முழுவதும் ஆக்ஸிஜன், தடுப்பூசி மற்றும் மருந்துகளைத் தேவையான அளவு உடனடியாகக் கொள்முதல் செய்து, இருப்பை உறுதி செய்ய வேண்டும் என்று வலியுறுத்திக் கேட்டுக்கொள்கிறேன்\" எனக் கடிதத்தில் தனது கண்டனங்களைப் பதிவுசெய்திருக்கிறார்.<\/p>","link":"https:\/\/www.vikatan.com\/news\/controversy\/jothimani-wrote-letter-to-narendra-modi-about-45-metric-tonne-oxygen","image":["https:\/\/gumlet.assettype.com\/vikatan\/2021-04\/032f6414-1995-4e0c-9fb1-8587adc46061\/jothimani.jpg"],"pubdate":"Thu, 22 Apr 2021 07:35:32 +0000"},{"title":"ஆக்ஸிஜன் தட்டுப்பாட்டால் கொத்து கொத்தாக மடியும் கொரோனா நோயாளிகள்... நாளை பிரதமர் மோடி முக்கிய ஆலோசனை...!","text":"இந்தியாவில் கொரோனாவின் 2-வது அலை அதிதீவிரமடைந்துள்ளது. ந்தியாவில் புதிய உச்சமாக கடந்த 24 மணி நேரத்தில் 3 லட்சத்து 14 ஆயிரத்து 835 பேருக்கு கொரோனா உறுதி செய்யப்பட்டுள்ளது. இதனால் நாட்டில் கொரோனாவால் பாதிக்கப்பட்டவர்களின் மொத்த எண்ணிக்கை 1 கோடியே 59 லட்சத்து 30 ஆயிரத்து 965 ஆக அதிகரித்துள்ளது. தொற்று உறுதி செய்யப்பட்டவர்களில் 22 லட்சத்து 91 ஆயிரத்து 428 பேர் சிகிச்சை பெற்று வருகின்றனர். கடந்த 24 மணி நேரத்தில் மட்டும் &nbsp;1 லட்சத்து 78 ஆயிரத்து 841 பேர் குணமடைந்துள்ளனர். இதனால், இந்தியாவில் குணமடைந்தோரின் மொத்த எண்ணிக்கை 1 கோடியே 34 லட்சத்து 54 ஆயிரத்து 880 ஆக அதிகரித்துள்ளது. அதேபோல் நேற்று ஒரே நாலில் 2 ஆயிரத்து 104 பேர் உயிரிழந்த நிலையில், கொரோனாவால் உயிரிழந்தோரின் ஒட்டுமொத்த எண்ணிக்கை 1 லட்சத்து 84 ஆயிரத்து 657 ஆக அதிகரித்துள்ளது.    இப்படி நாளுக்கு நாள் கொரோனா தொற்றின் வேகம் அதிகரித்து வரும் நிலையில் பாரத பிரதமர் மோடி நாளை 3 முக்கிய ஆலோசனை கூட்டங்களை நடத்த உள்ளார். முதலாவதாக நாளை காலை 9 மணி அளவில் கொரோனா பாதிப்புக்களை கட்டுக்குள் கொண்டு வருவது குறித்து பிரதமர் மோடி உயர்மட்ட அதிகாரிகளுடன் ஆலோசனை நடத்துகிறார்.&nbsp;    அதன் பின்னர் நாளை காலை 10 மணிக்கு கொரோனா பாதிப்பு அதிகமுள்ள மாநில முதலமைச்சர்களுடன் பிரதமர் மோடி காணொலி காட்சி வாயிலாக ஆலோசனை நடத்த உள்ளார். அதன்படி மகாராஷ்டிரா, டெல்லி, உத்திரப்பிரதேசம், கர்நாடகா, கேரளா, சத்தீஷ்கர், பீகார், குஜராத், ராஜஸ்தான் உள்ளிட்ட 10 மாநில முதலமைச்சர்கள் பங்கேற்க உள்ளனர்.&nbsp;    இந்த இரண்டு கூட்டங்களும் நிறைவடைந்த பிறகு பல்வேறு மாநிலங்களில் நிலவும் ஆக்ஸிஜன் தட்டுப்பாடு குறித்து பிரதமர் மோடி ஆலோசனை நடத்த உள்ளார். இதற்காக பகல் 12.30 மணி அளவில் முன்னணி ஆக்ஸிஜன் உற்பத்தி நிறுவனங்களுடன் பிரதமர் மோடி காணொலி வாயிலாக ஆலோசனை நடத்த உள்ளார். ஆக்ஸிஜன் தட்டுப்பாட்டை சரி செய்வது குறித்தே 3 கூட்டங்களையும் பிரதமர் மோடி நாளை நடத்த உள்ளதாக தகவல்கள் வெளியாகியுள்ளன.&nbsp;","link":"https:\/\/tamil.asianetnews.com\/india\/due-to-oxygen-cylinder-scarcity-pm-modi-chair-a-important-meeting-tommorow-qryxq5","image":["https:\/\/static.asianetnews.com\/images\/01f3738qndavnkwdfjd5h2vfyy\/modi-jpg_760x400.jpg"],"pubdate":"Thu, 22 Apr 2021 07:33:41 +0530"},{"title":"#RCBvsRR கோலி, ஏபிடிக்கு எதிராக ராஜஸ்தான் அணி கையில் எடுத்த அஸ்திரம்..! ஆர்சிபிக்கு ஆப்படிக்க தரமான திட்டம்","text":"ஐபிஎல் 14வது சீசனின் இன்றைய போட்டியில் ஆர்சிபி மற்றும் ராஜஸ்தான் ராயல்ஸ் அணிகள் மோதுகின்றன. மும்பை வான்கடேவில் நடக்கும் இந்த போட்டியில் டாஸ் வென்ற ஆர்சிபி கேப்டன் கோலி, ராஜஸ்தான் ராயல்ஸை முதலில் பேட்டிங் செய்ய பணித்தார்.  ஆர்சிபி மற்றும் ராஜஸ்தான் ராயல்ஸ் ஆகிய இரு அணிகளிலுமே தலா ஒரு மாற்றம் செய்யப்பட்டுள்ளது. ஆர்சிபி அணி கடந்த போட்டியில் 3 வெளிநாட்டு வீரர்களுடன் மட்டுமே ஆடிவந்த நிலையில் இன்றைய போட்டியில் ரஜாத் பட்டிதர் நீக்கப்பட்டு, ஆஸி., ஃபாஸ்ட் பவுலர் கேன் ரிச்சர்ட்ஸன் சேர்க்கப்பட்டுள்ளார்.  ஆர்சிபி அணி:  விராட் கோலி(கேப்டன்), தேவ்தத் படிக்கல், ஷபாஸ் அகமது, க்ளென் மேக்ஸ்வெல், டிவில்லியர்ஸ்(விக்கெட் கீப்பர்), வாஷிங்டன் சுந்தர், கேன் ரிச்சர்ட்ஸன், கைல் ஜாமிசன், ஹர்ஷல் படேல், முகமது சிராஜ், யுஸ்வேந்திர சாஹல்.  ராஜஸ்தான் ராயல்ஸ் அணியில் ஃபாஸ்ட் பவுலர் ஜெய்தேவ் உனாத்கத் நீக்கப்பட்டு, அவருக்கு பதிலாக ரிஸ்ட் ஸ்பின்னர் ஷ்ரேயாஸ் கோபால் சேர்க்கப்பட்டுள்ளார். கோலி மற்றும் டிவில்லியர்ஸுக்கு எதிராக நல்ல ரெக்கார்டை வைத்திருப்பதால் ஷ்ரேயாஸ் கோபால் சேர்க்கப்பட்டுள்ளார். கோலி, டிவில்லியர்ஸ் ஆகிய இருவருமே ரிஸ்ட் ஸ்பின்னுக்கு திணறியிருக்கிறார்கள் என்பதால், ராகுல் டெவாட்டியாவுடன் ஷ்ரேயாஸ் கோபாலும் இணைவது ஆர்சிபியை மிடில் ஓவர்களில் கட்டுப்படுத்த உதவும் என்பதால் ஷ்ரேயாஸ் கோபால் அணியில் எடுக்கப்பட்டுள்ளார்.  ராஜஸ்தான் ராயல்ஸ் அணி:  ஜோஸ் பட்லர், மனன் வோரா, சஞ்சு சாம்சன்(கேப்டன், விக்கெட் கீப்பர்), ஷிவம் துபே, டேவிட் மில்லர், ரியான் பராக், ராகுல் டெவாட்டியா, கிறிஸ் மோரிஸ், ஷ்ரேயாஸ் கோபால், சேத்தன் சக்காரியா, முஸ்தாஃபிசுர் ரஹ்மான். &nbsp;","link":"https:\/\/tamil.asianetnews.com\/sports-cricket\/rcb-win-toss-opt-to-field-against-rajasthan-royals-in-ipl-2021-qryxfo","image":["https:\/\/static.asianetnews.com\/images\/01emez2y2qrek7x0vq3ct5zft5\/kohli-abd-jpg_760x400.jpg"],"pubdate":"Thu, 22 Apr 2021 07:27:25 +0530"},{"title":"நாடகமாடும் ரைசா... மானநஷ்ட வழக்கு தொடரப்போவதாக கூறி பரபரப்பை ஏற்படுத்திய மருத்துவர் பைரவி!","text":"தவறான சிகிச்சையால் பாதிக்கப்பட்ட தனக்கு 15 நாட்களுக்குள் ரூ.1 கோடி வழங்காவிட்டால் நீதிமன்ற நடவடிக்கை எடுக்கப்படும் என ரைசா அழகுக்கலை மருத்துவர் பைரவிக்கு நோட்டீஸ் அனுப்பிய நிலையில், தற்போது ரைசாவுக்கு மருத்துவர் நோட்டீஸ் அனுப்பியுள்ளது இந்த சம்பவத்தை மேலும் பரபரப்பை ஏற்படுத்தியுள்ளது.&nbsp; &nbsp;","link":"https:\/\/tamil.asianetnews.com\/gallery\/cinema\/doctor-bhairavi-who-caused-a-stir-by-saying-that-a-defamation-suit-will-be-filed-qrywxt","image":["https:\/\/static.asianetnews.com\/images\/01f3tfb2zmpqmqfrnyyhmdgsyc\/5j7dkspk-jpg_760x400.jpg"],"pubdate":"Thu, 22 Apr 2021 07:16:42 +0530"},{"title":"‘போகாதீங்க உங்களுக்கு நாங்க இருக்கோம்’... புலம் பெயர்ந்த தொழிலாளர்களுக்காக தமிழக அரசு செய்த அதிரடி காரியம்...!","text":"கடந்த ஆண்டு கொரோனா பரவல் காரணமாக பொது முடக்கம் அமல்படுத்தப்பட்ட போது &nbsp;அனைத்து மாநிலங்களிலும் பணியாற்றி வந்த புலம் பெயர்ந்த தொழிலாளர்கள் கடுமையாக பாதிக்கப்பட்டனர். வேலை இழந்து, ஒருவேளை உணவு கூட கிடைக்காத சூழ்நிலையில் குடும்பம், குடும்பமாக பல்லாயிரம் கிலோ மீட்டர்கள் நடந்தே தங்களுடைய மாநிலத்திற்கு சென்றனர். இந்த முறை முன்னதாகவே அவர்கள் சொந்த ஊர்களுக்கு செல்வதால், கோவை, திருப்பூர் உள்ளிட்ட தொழில் நகரங்கள் முதல் தமிழகத்தின் பல மாவட்டங்களும் பிரச்சனைகளை சந்தித்து வருகிறது.&nbsp;    இந்நிலையில் புலம் பெயரும் தொழிலாளர்களின் நலனுக்காக தமிழக அரசு அதிரடி நடவடிக்கை ஒன்றை மேற்கொண்டுள்ளது. இதுகுறித்து வெளியாகியுள்ள அதிகாரப்பூர்வ அறிவிப்பில், கொரோனா வைரஸ் தொற்று நோய் இரண்டாவது அலை பரவலைத் தொடர்ந்து, வெளிமாநிலத் தொழிலாளர்கள் தங்கள் சொந்த ஊர்களுக்கு திரும்பும் பொருட்டு ரயில் நிலையங்கள், பேருந்து நிலையங்களில் கூட்டமாகக் கூடுவதாகத் தெரிய வருகிறது. வெளிமாநிலத் தொழிலாளர்கள் தொடர்ந்து தமிழகத்தில் தங்கி பணியாற்றிட உகந்த சூழ்நிலையை உருவாக்கவும், வெளிமாநிலத் தொழிலாளர்கள் தங்கள் சொந்த மாநிலத்திற்கு திரும்ப செல்லாமல் இருக்கவும் உரிய நடவடிக்கை மேற்கொள்ளப்பட்டு வருகிறது.    தமிழகத்தில் பணிபுரியும் வெளிமாநிலத் தொழிலாளர்கள் அவர்களது வாழ்வாதாரம் பாதிக்கப்படும் சூழ்நிலைகளில் அவர்கள் தங்களின் குறைகளையும் கோரிக்கைகளையும் தெரிவித்திட ஏதுவாகவும் அவர்களுக்கு உரிய நிவாரணம் கிடைக்க வகை செய்யவும், தொழிலாளர் துறையில் மாநிலக் கட்டுப்பாட்டு அறை உருவாக்கப்பட்டுள்ளது.&nbsp;தமிழகத்தில் தங்கி வேலை செய்யும் வெளிமாநிலத் தொழிலாளர்கள் மேற்படி கட்டுப்பாட்டு அறைக்கு கீழ்காணும் அவசர உதவி எண்களில் காலை 8 மணி முதல் இரவு 8 மணி வரை தொடர்பு கொண்டு 044-24321438,&nbsp;044-24321408&nbsp;தங்களது குறைகள் மற்றும் கோரிக்கைகளைத் தெரிவிக்கலாம்.    எனவே, தமிழ்நாட்டில் பணிபுரியும் வெளிமாநிலத் தொழிலாளர்கள் எந்தவித அச்சமோ, பதட்டமோ அடையாமல் தங்கள் பணியிடங்களில் தொடர்ந்து பணிபுரியுமாறும், அரசு அவ்வப்போது வெளியிடும் வழிகாட்டுதல்களை பின்பற்றுமாறும் கேட்டுக் கொள்ளப்படுகிறது. மேலும், அவர்கள் தமிழகத்தில் தொடர்ந்து தங்கியிருந்து பணியாற்றி வரும் நிலையில், அவர்களுக்கு வாழ்வாதாரம் பாதிக்கும் போதுமேற்கண்ட மாநிலக் கட்டுப்பாட்டு எண்ணை தொடர்பு கொண்டால் அவர்களுக்கு தகுந்த நிவாரணம் பெற ஆலோசனையும் வழிகாட்டுதல்களும் கட்டுப்பாட்டு அறை அலுவலர்களால் அளிக்கப்படும் எனவும் தெரிவிக்கப்படுகிறது.    மேலும், மாவட்ட அளவிலும், வெளிமாநிலத் தொழிலாளர்கள் அதிகம் வேலை செய்யும் கீழ்க்கண்ட 9 மாவட்டங்களில் தொழிலாளர்கள் வாழ்வாதாரம் பாதிக்கப்படாமல் இருக்க கட்டுப்பாட்டு அறைகள் நிறுவப்பட்டு அதன் தொடர்பாக பெறப்படும் புகார்கள் மீது மாவட்ட நிர்வாகம் மற்றும் தொடர்புடைய பிறத் துறைகளுடன் ஒருங்கிணைந்து உரிய நடவடிக்கை மேற்கொள்ளப்படும் எனத் தெரிவிக்கப்படுகிறது.","link":"https:\/\/tamil.asianetnews.com\/politics\/control-rooms-and-helpline-numbers-have-been-set-up-to-assist-by-tamilnadu-government-for-migrant-workers-qrywkv","image":["https:\/\/static.asianetnews.com\/images\/01f3wwtkz92v2jhrnyrtwjbf98\/samayam-tamil-jpg_760x400.jpg"],"pubdate":"Thu, 22 Apr 2021 07:08:55 +0530"},{"title":"கொரோனாவால் விஜய், அஜித்தை தொடர்ந்து ரஜினிக்கு உருவான சிக்கல்... முதலமைச்சரிடம் அவசரமாக உதவி கோரிய ‘அண்ணாத்த’!","text":"கொரோனா 2வது அலை காரணமாக தமிழ் திரையுலகின் டாப் ஹீரோக்களான ரஜினி, அஜித், விஜய் ஆகியோர் நடித்து வரும் படங்களுக்கு அடுத்தடுத்து புதிய சிக்கல்கள் உருவாகி வருகிறது.&nbsp;","link":"https:\/\/tamil.asianetnews.com\/gallery\/cinema\/despite-the-night-curfew-annaatthe-team-seeks-government-permission-to-shoot-at-night-qryvk6","image":["http:\/\/static.asianetnews.com\/images\/01d8q3qszjpnthxq2v9hpvzvgk\/rajini-vijay-ajith_760x400.jpg"],"pubdate":"Thu, 22 Apr 2021 06:46:54 +0530"},{"title":"மே 2ம் தேதிக்கு முன்னரே வாக்கு எண்ணிக்கையா? அமைச்சர் ஜெயக்குமார் பரபரப்பு விளக்கம்..!","text":"வாக்கு எண்ணும் நாளில்தான் தபால் வாக்குகளும் எண்ணப்பட வேண்டும் என்று அதிமுக சார்பில் தலைமைத் தேர்தல் அதிகாரியிடம் மனு அளிக்கப்பட்டுள்ளது.&nbsp;  தமிழகத்தில் சட்டப்பேரவைத் தேர்தல் கடந்த ஏப்ரல் 6ம் தேதி நடைபெற்றது. இதையடுத்து மே 2ம் தேதி வாக்கு எண்ணிக்கை நடைபெற உள்ளது. இதனிடையே தபால் வாக்கு எண்ணிக்கை தொடர்பாக தமிழக தலைமைத் தேர்தல் அதிகாரி சத்யபிரதா சாகுவை சந்தித்த அமைச்சர் ஜெயக்குமார், அதிமுக சார்பில் மனு அளித்தார்.    இதனையடுத்து, செய்தியாளர்களுக்கு பேட்டியளித்த அமைச்சர் ஜெயக்குமார்;- வாக்கு எண்ணிக்கை நாளான மே 2ம் தேதி தான் தபால் வாக்குகள் எண்ணப்படவேண்டும் என்றும் அதற்கு முன்பாக மே 1ம் தேதி எந்த சூழலிலும் ஸ்டார்ங் ரூம் திறக்க கூடாது என வலியுறுத்தி உள்ளோம் என்றார்.&nbsp;    சில மாவட்டங்களில் மே 1ம் தேதி தபால் வாக்குகள் எண்ணும் பணி நடக்க இருப்பதாக தகவல் வெளிவந்துள்ளது. தபால் வாக்கு தொடர்பாக அதிமுக தலைமைக்கு கிடைத்த தகவலை தெரிவித்துள்ளோம் என்றும் குறிப்பிட்டுள்ளார். மேலும், வாக்கு எண்ணிக்கையில் மேஜைகளை குறைக்கக்கூடாது என்றும் கடந்த கால விதிமுறைகளை பின்பற்ற வேண்டும் எனவும் கூறியுள்ளார்.","link":"https:\/\/tamil.asianetnews.com\/politics\/postal-ballot-boxes-should-not-be-opened-on-may-1st-minister-jayakumar-qryv1w","image":["https:\/\/static.asianetnews.com\/images\/01eystb2ds2bt7kkmr4nnabfmx\/fe23b240-0815-4c3f-a119-58547e3d1fa3-jpg_760x400.jpg"],"pubdate":"Thu, 22 Apr 2021 06:35:56 +0530"},{"title":"20 லட்சம் மாணவர்களுக்கு கல்விச்சேவை... காமெடி நடிகர் தாமுவுக்கு தேசிய கல்வியாளருக்கான விருது!","text":"தமிழ் திரையுலகில் கடந்த முப்பது வருடங்களாக தனது நகைச்சுவை மூலம் சிறப்பான பங்களிப்பு செய்து வருபவர் டாக்டர் ஏ.வி.தாமோதரன் என்கிற நடிகர் தாமு. இயக்குனர் சிகரம் பாலசந்தரின் சீடரான இவருக்கு சினிமாவை தாண்டிய இன்னொரு முகமும் இருக்கிறது.. ஆம்.. கல்வி சேவையாளர் என்கிற புதிய முகம்.. அந்த முகத்துக்கான அங்கீகாரமும் தற்போது அவரை தேடி வந்துள்ளது.&nbsp;  கல்வித்துறையில் கடந்த பத்து ஆண்டுகளாக, தொடர்ந்து நடிகர் தாமு மேற்கொண்ட முயற்சிகளுக்காக, தேசிய கல்வி வளர்ச்சி மற்றும் ஆராய்ச்சி மையம் (CEGR National Council) சார்பில் \"ராஷ்டிரிய சிக்ஷா கவுரவ் புரஸ்கார் 2021\" என்கிற தேசிய கல்வியாளருக்கான கவுரவ விருது அளித்துள்ளது.&nbsp;    கேரளாவின் மேன்மை ஆளுநர், தேசிய அங்கீகார வாரிய தலைவர், AICET யின் கட்டுப்பாட்டாளர்கள், 50 பல்கலைகழக அதிபர்கள் மற்றும் துணைவேந்தர்கள், &nbsp;இந்தியாவின் பல்வேறு நிறுவன தலைவர்கள் மற்றும் முன்னணி தொழிலதிபர்களை கொண்ட இந்த கவுன்சில் தனது 14-வது ராஷ்டிரியா சிக்ஷா கவுரவ புரஸ்கார் மற்றும் 7-வது உயர் கல்வி உச்சி மாநாட்டை கடந்த &nbsp;ஏப்ரல் 19, 2021 அன்று ஏற்பாடு செய்திருந்தது..  இந்த நிகழ்ச்சியின்போது கல்வித்துறையில் நடிகர் தாமு செய்த பங்களிப்புக்காக, அவருக்கு ராஷ்டிரிய சிக்ஷா கவுரவ் புராஸ்கர் விருது வழங்கப்பட்டது. கொரோனா பாதுகாப்பு நடவடிக்கைகள் காரணமாக இந்த நிகழ்ச்சி கானொளி நிகழ்ச்சியாக ஏற்பாடு செய்யப்பட்டிருந்தது.&nbsp;இந்த மாநாட்டில் பல்வேறு துறையை சேர்ந்த தலைவர்கள், தொழிலதிபர்கள் மற்றும் பல வி.ஐ.பி.கள் முன்னிலையில் ராஷ்டிரிய சிக்ஷா கவுரவ் புரஸ்கார் 2021 (தேசிய கல்வி பெருமை விருது 2021) ஏற்பாட்டுக் குழுவுடன் விழாவின் முதன்மை விருந்தினரால் நடிகர் தாமுவுக்கு வழங்கப்பட்டது.    கல்வித் துறையில் சில முக்கியமான பங்களிப்புகளைக் கருத்தில் கொண்டே, நடிகர் தாமுவுக்கு, இந்த உயரிய விருது வழங்கப்பட்டுள்ளது.&nbsp; ஆம்.. நடிகர் தாமு முன்னாள் ஜனாதிபதி டாக்டர் ஏபிஜே அப்துல் கலாம் அவர்களின் ஆலோசனையுடன், 2011 முதல் சர்வதேச பெற்றோர் ஆசிரியர்கள் மாணவர் பேரவையை (IPTSA) தொடங்கினார். இது ஒரு அரசு சாரா கல்வி சேவை வழங்கும் அமைப்பு ஆகும்.&nbsp;  2011 முதல் 2016 வரை ஐந்து ஆண்டுகள் டாக்டர் ஏபிஜே அப்துல் கலாமின் மேற்பார்வையில் செயல்பட்டார் டாக்டர் தாமு. அந்தவகையில் இளைஞர்களின் மனதில் நேர்மறையான மாற்றத்தை உருவாக்கவும், கல்வியில் தரமான மாணவர்களை உருவாக்கிடவும் டாக்டர் கலாமிடம் நேரடி பயிற்சி பெற்று பணியாற்றியவர் தான் நடிகர் தாமு.. தமிழ் இளைஞர்களின் நலனுக்காக, தமிழ்நாடு மற்றும் இந்தியாவின் ஒரு லட்சம் பேராசிரியர்கள், மற்றும் 30 லட்சம் பெற்றோர்களை கொண்ட இந்த அமைப்பின் மூலம் 20 லட்சத்திற்கும் அதிகமான மாணவர்களுக்கு ஊக்கமும் பயிற்சியும் அளித்துள்ள அனுபவமுள்ள இந்தியாவின் கல்வி ஆர்வலர் தாமு என்றால் அது மிகையில்லை..&nbsp;    குறிப்பாக டாக்டர் ஏ.பி.ஜே.அப்துல் கலாமின் நேசத்துக்குரிய பக்தர்களில் ஒருவரான நடிகர் தாமு, அப்துல் கலாமின் முக்கோணக் கல்விக் கோட்பாட்டை இந்தியா முழுவதும் அறிமுகப்படுத்தியவர். இளைஞர்களின் தனிப்பட்ட நல்வாழ்வை வளர்ப்பது மற்றும் அவர்களின் சிறந்த எதிர்காலத்தை மேம்படுத்துதல், மேலும் இளம் தலைமுறையினரால் நம் இந்தியாவை பெருமைப்படுத்த வைப்பது போன்ற உயர்ந்த குறிக்கோளுடன் கல்வி சேவை புரிந்துள்ளதற்காக நடிகர் தாமுவுக்கு இந்த விருது வழங்கி கவுரவிக்கப்படுவது மிக பொருத்தமான ஒன்று.&nbsp;  ஏற்கனவே சேவைசெம்மல், மாணவர் தளபதி, டாக்டர் ஏ.பி.ஜே. அப்துல் கலாம்விருது, சர்வதேச தமிழ் பல்கலைக்கழகம்-(அமெரிக்கா) டாக்டர் ஆஃப் லெட்டர்ஸ் உள்ளிட்ட நூற்றுக்கும் மேற்பட்ட விருதுகளை பெற்றுள்ள நடிகர் தாமுவுக்கு தற்போது வழங்கப்பட்டுள்ள இந்த விருது அவரது கிரீடத்தில் பதிக்கப்பட்ட இன்னொரு மாணிக்க கல் என்றே சொல்லப்படுகிறது.","link":"https:\/\/tamil.asianetnews.com\/cinema\/educational-service-for-20-lakh-students-comedian-dhamu-wins-national-educator-award-qryujk","image":["https:\/\/static.asianetnews.com\/images\/01f3wt99gxmmgykaz5bnqx4jmp\/iqebrshp-jpg_760x400.jpg"],"pubdate":"Thu, 22 Apr 2021 06:24:57 +0530"},{"title":"நாடும் நாட்டு மக்களுமே முக்கியமே தவிர, மேற்குவங்க தேர்தல் அல்ல..! பிரச்சாரத்தை ரத்து செய்த பிரதமர் மோடி","text":"இந்தியாவில் கொரோனா 2ம் அலை அதிதீவிரமாக பரவிவருகிறது. தேசியளவில் தினமும் இரண்டரை லட்சத்துக்கும் அதிகமானோருக்கு கொரோனா தொற்று உறுதியாகிவருவதால் மருத்துவமனைகளில் சிகிச்சை பெறுவோரின் எண்ணிக்கை அதிகரித்துள்ளது. அதனால் சிகிச்சைக்காக தேவைப்படும் ஆக்ஸிஜன் தேவையும் அதிகரித்துள்ளது.  மத்திய அரசு மாநிலங்களுக்கு வழங்கும் ஆக்ஸிஜன் அளவு போதாத நிலையில், ஆக்ஸிஜன் பற்றாக்குறையை தீர்ப்பது குறித்தும், ஆக்ஸிஜன் உற்பத்திய அதிகரித்து, அவற்றை மாநிலங்களுக்கு தேவைக்கேற்ப விநியோகம் செய்வது குறித்து உயர்மட்ட அதிகாரிகளுடன் இன்று ஆலோசனை நடத்தினார் பிரதமர் மோடி.  இந்நிலையில், கொரோனா பரவலை கட்டுப்படுத்துவது குறித்து உயர்மட்ட அதிகாரிகளுடன் நாளை(ஏப்ரல் 23) ஆலோசனை நடத்துகிறார் பிரதமர் மோடி. கொரோனாவை கட்டுப்படுத்தும் நடவடிக்கைகளை மேற்கொள்வதிலும், அதுதொடர்பான ஆலோசனைகளை நடத்துவதிலும் பிரதமர் பிசியாக இருக்கிறார்.    எனவே மேற்குவங்கத்தில், தான் கலந்துகொள்ளவிருந்த பிரச்சாரக்கூட்டத்தை ரத்து செய்துள்ளார் பிரதமர் மோடி. மேற்குவங்கத்தில் 8 கட்டங்களாக சட்டமன்ற தேர்தல் நடந்துவரும் நிலையில், 6 கட்ட வாக்குப்பதிவு நடந்து முடிந்திருக்கிறது. 7 மற்றும் 8ம் கட்ட வாக்குப்பதிவுகள் நடக்கவுள்ள நிலையில், அந்த தொகுதிகளில் போட்டியிடும் பாஜக வேட்பாளர்களை ஆதரித்து நாளை நடக்கும் பிரச்சார கூட்டத்தில் பிரதமர் மோடி கலந்துகொள்வதாக இருந்தார் பிரதமர் மோடி.  இந்நிலையில், கொரோனாவை கட்டுப்படுத்தும் பணிகளில் பிரதமர் மோடி கவனம் செலுத்திவருவதால், மேற்குவங்க பிரச்சார கூட்டத்தில் கலந்துகொள்ளவில்லை என்று டுவிட்டரில் பிரதமர் மோடி தெரிவித்துள்ளார். &nbsp;   Tomorrow, will be chairing high-level meetings to review the prevailing COVID-19 situation. Due to that, I would not be going to West Bengal. — Narendra Modi (@narendramodi) April 22, 2021","link":"https:\/\/tamil.asianetnews.com\/india\/pm-narendra-modi-cancels-poll-rallies-in-west-bengal-on-friday-to-chair-high-level-meet-on-covid-crisis-qryuab","image":["https:\/\/static.asianetnews.com\/images\/01f2xnhvw1kf39w6txb3ra0f7y\/pm-modi-897-jpg_760x400.jpg"],"pubdate":"Thu, 22 Apr 2021 06:19:23 +0530"},{"title":"வேறு ஒரு நபருடன் தொடர்பு.. சுடுகாட்டுக்கு அழைத்து சென்று கல்லூரி மாணவி கொலை.. காதலன் தம்பி கைது..!","text":"புதுச்சேரியில் கல்லூரி மாணவி கொலைக்கு உடந்தையாக இருந்த காதலனின் தம்பியையும் போலீசார் கைது செய்துள்ள சம்பவம் அதிர்ச்சியை ஏற்படுத்தியுள்ளது.  புதுச்சேரி திருக்கனூரை அடுத்துள்ள சந்தைபுதுக்குப்பம் பகுதியை சேர்ந்தவர் ராமன். இவரது மகள் ராஜஸ்ரீ (17). இவர் சேதராப்பட்டு அருகே உள்ள தனியார் கல்லூரியில் இளநிலை முதலாம் ஆண்டு படித்து வந்தார். நேற்று முன்தினம் கல்லூரிக்கு செல்வதாக கூறி சென்ற ராஜஸ்ரீ பின்னர் வீடு திரும்பவில்லை. இது குறித்து அவரது தாய் காட்டேரிக்குப்பம் காவல் நிலையத்தில் புகார் அளித்தார்.    இது தொடர்பாக போலீசார் வழக்குபதிவு செய்து விசாரணை நடத்தி வந்தனர். இந்நிலையில், வில்லியனூர் அருகே உள்ள பொறையூர் பேட் சுடுகாட்டில் மாணவி ராஜஸ்ரீ கொலை செய்யப்பட்டு பிணமாக கிடந்தார். அவரது உடல் சாக்கு மூட்டையில் கட்டி வீசப்பட்டு இருந்தது. மாணவி கொலை தொடர்பாக அவரது காதலன் பொறையூர் பேட் பகுதியை சேர்ந்த பிரதிஷை (19) போலீசார் கைது செய்தனர்.  பின்னல், அவரிடம் போலீசில் விசாரணை நடத்தியதில் பல அதிர்ச்சி தகவலை தெரிவித்தார். அதில், நான் ராஜஸ்ரீயை கடந்த 4 ஆண்டுகளாக காதலித்து வந்தேன். கடந்த ஒரு வாரமாக அவர் என்னிடம் பேசுவதை தவிர்த்தார். அவர் வேறு ஒரு வாலிபருடன் பேசி வருவதாக சந்தேகம் அடைந்தேன். எனவே ராஜஸ்ரீயை நேரில் சந்தித்து பேச வருமாறு செல்போன் மூலம் அழைப்பு விடுத்தேன். அதன்படி ராஜஸ்ரீ பொறையூர் பேட் பகுதிக்கு வந்தார். அங்கு எனது தம்பியுடன் நான் காத்து இருந்தேன். ராஜஸ்ரீ அங்கு வந்ததும் அவரை இருசக்கர வாகனத்தில் சுடுகாடு பகுதிக்கு அழைத்து சென்றேன். அப்போது ஏன் என்னிடம் பேச மறுக்கிறாய் என கேட்டேன்.    அப்போது அவர் கல்லூரியில் நண்பர் ஒருவருடன் பேசி வருவதாக தெரிவித்தார். இதில் வாக்குவாதம் ஏற்பட்டது. ஆத்திரம் அடைந்த நான் பீர்பாட்டில் மற்றும் உருட்டுக் கட்டையால் ராஜஸ்ரீயை தாக்கினேன். இதில், அவர் உயிரிழந்தார். பின்னர் எனது தம்பி உதவியுடன் பிணத்தை சாக்கு மூட்டையில் கட்டி சுடுகாட்டில் வீசி விட்டு வந்து விட்டேன் என அவர் வாக்கு மூலத்தில் தெரிவித்துள்ளார். கொலைக்கு உடந்தையாக இருந்த பிரதிஷின் தம்பியையும் தற்போது போலீசார் கைது செய்துள்ளனர். இந்த சம்பவம் அப்பகுதியில் பெரும் பரபரப்பை ஏற்படுத்தியுள்ளது.&nbsp;","link":"https:\/\/tamil.asianetnews.com\/crime\/college-student-murdered-boyfriend-brother-arrested-qryu02","image":["https:\/\/static.asianetnews.com\/images\/01f3wsf22pf1zkkr2n64kr81sv\/murder-5-jpg_760x400.jpg"],"pubdate":"Thu, 22 Apr 2021 06:13:14 +0530"},{"title":"கரூர்: `தானாக கணினி இயங்கியதாகப் புரளி... திமுக-வுக்கு தோல்வி பயம்!’ - எம்.ஆர்.விஜயபாஸ்கர்","text":"<p>\"அ.தி.மு.க கூட்டணி 140 இடங்களில் வெற்றிபெற்று, மீண்டும் தமிழகத்தில் மூன்றாவது முறையாக தனி மெஜாரிட்டியுடன் ஆட்சி அமைக்கும்\" என்று கரூரில் போக்குவரத்துத்துறை அமைச்சரும், கரூர் சட்டப்பேரவைத் தொகுதி வேட்பாளருமான எம்.ஆர்.விஜயபாஸ்கர் நம்பிக்கை தெரிவித்துள்ளார்.<\/p><figure><img src=\"https:\/\/gumlet.assettype.com\/vikatan\/2021-04\/8f73598c-44df-479d-ba8e-b7f727ff6683\/m_r_vijayabaskar_inspection_2.jpg\" \/><figcaption>ஆய்வுசெய்யும் எம்.ஆர்.விஜயபாஸ்கர் <\/figcaption><\/figure><p>Also Read: <a href=\"https:\/\/www.vikatan.com\/news\/controversy\/karur-dmk-parties-give-petition-to-collector-regarding-safety-of-strong-room\">கரூர்: நள்ளிரவில் தானாக இயங்கிய ஏ.சி., கணினிகள்?! - வாக்கு இயந்திரங்கள் அறைக்கு அருகே பரபரப்பு<\/a><\/p><p>கரூர் மாவட்டத்தில், கரூர், அரவக்குறிச்சி, கிருஷ்ணராயபுரம் (தனி), குளித்தலை ஆகிய நான்கு சட்டமன்ற தொகுதிகள் உள்ளன. நான்கு தொகுதிகளுக்கும் தேர்தல் முடிந்து, மின்னணு வாக்குப்பதிவு இயந்திரங்கள், கரூர் - சேலம் தேசிய நெடுஞ்சாலையிலுள்ள குமாரசாமி பொறியியல் கல்லூரியில் வைக்கப்பட்டுள்ளன. அந்த மையத்தைச் சுற்றிப் பல்வேறு சர்ச்சை விஷயங்களை தி.மு.க-வினர் கிளப்பிவருகிறார்கள். இந்தநிலையில், மின்னணு வாக்குப்பதிவு இயந்திரங்கள் வைக்கப்பட்டு, சிசிடிவி கண்காணிப்பு கேமராக்கள் மூலம் கண்காணிக்கப்படுவதை, கரூர் சட்டப்பேரவைத் தொகுதி அ.தி.மு.க வேட்பாளரும், தமிழக போக்குவரத்துத்துறை அமைச்சருமான எம்.ஆர்.விஜயபாஸ்கர் நேரில் சென்று பார்வையிட்டார்.<\/p> <figure><img src=\"https:\/\/gumlet.assettype.com\/vikatan\/2021-04\/023fda3c-8ba1-4d6a-a234-7016ae14d2c8\/m_r_vijayabaskar_inspection_3.jpg\" \/><figcaption>ஆய்வு செய்யும் எம்.ஆர்.விஜயபாஸ்கர் <\/figcaption><\/figure><p>பின்னர், செய்தியாளர்களிடம் பேசிய அவர், ``கரூரிலுள்ள வாக்கு எண்ணும் மையத்தில் வாக்குப்பெட்டிகள் மிகவும் பாதுகாப்பாக உள்ளன. கேமராக்கள் மூலம் கண்காணிக்கப்பட்டு, அனைத்தும் அரசியல் கட்சியின் முகவர்கள் கண்காணிப்பில் உள்ளன. ஆனால், தி.மு.க-வினர் வாக்குச்சாவடி மையங்களில் முன்பு கன்டெய்னர் லாரிகள் வருவது குறித்து தேர்தல் ஆணையத்தில் புகார் அளித்து, தேவையில்லாத பதற்றத்தை உருவாக்குகின்றனர். இங்கே கணினி இயங்கியது குறித்தும் புரளியைக் கிளப்புகின்றனர். <\/p><p>தேர்தல் ஆணையம் சிறப்பாகச் செயல்பட்டுவருகிறது. இதனால், மத்தியப் பாதுகாப்பு படை வீரர்களும், தமிழ்நாடு காவல்துறையினரும் இணைந்து, வாக்கு எண்ணும் மையங்களுக்கு உரிய பாதுகாப்பை வழங்கிவருகின்றனர். தி.மு.க-வினர் தோல்வி பயத்தால், என்ன பேசுவது என்று தெரியாமல் பேசிவருகின்றனர். தேசிய நெடுஞ்சாலைகளில் கன்டெய்னர் லாரிகள் செல்வதற்கும், வாக்குப்பெட்டி இயந்திரங்கள் வைக்கப்பட்ட அறைக்கும் சம்பந்தமில்லை. <\/p><p>`தமிழகத்தில் தி.மு.க அதிக இடங்களில் வெற்றிபெற்று ஆட்சியைக் கைப்பற்றும்' என கருத்துக்கணிப்புகள் தெரிவிப்பதைக் குறித்துக் கேட்கிறீர்கள். ஆனால், எங்களுக்கு கருத்துக்கணிப்பு குறித்து பயம் கிடையாது. 2016-ம் ஆண்டு நடைபெற்ற சட்டப்பேரவைத் தேர்தலில், `தி.மு.க ஆட்சி அமைக்கும்' என அனைத்து ஊடகங்களும் கூறிவந்தன. ஆனால், அன்றைய முதல்வர் ஜெயலலிதா, இரண்டாவது முறையாக வென்று, ஆட்சியைக் கைப்பற்றினார். அதுபோல, இன்றைய முதல்வர் மீண்டும் ஆட்சியை மூன்றாவது முறையாகக் கைப்பற்றுவார். 140 இடங்களுக்கு குறைவில்லாமல் நிச்சயம் அ.தி.மு.க கூட்டணி வெற்றிபெற்று, தனி மெஜாரிட்டியுடன் மீண்டும் ஆட்சியமைக்கும்\" எனத் தெரிவித்தார்.<\/p>","link":"https:\/\/www.vikatan.com\/government-and-politics\/election\/tamilnadu-transport-minister-inspection-in-vote-counting-center","image":["https:\/\/gumlet.assettype.com\/vikatan\/2021-04\/2b37559f-f94d-46db-9812-a84079a9c24f\/m_r_vijayabaskar_inspection.jpg"],"pubdate":"Thu, 22 Apr 2021 06:07:27 +0000"},{"title":"இதயம் நொறுங்கிவிட்டது... உச்ச கட்ட சோகத்தில் 'தளபதி 65 ' பட ஹீரோயின்..!","text":"சுமார் 9 ஆண்டுகளுக்கு பின், மீண்டும் தமிழ் திரையுலகில் தளபதி 65 படம் மூலம் தலை காட்டியுள்ளவர் பூஜா ஹெக்டே. இவர் உச்ச கட்ட சோகத்தில் போட்டுள்ள பதிவு தற்போது, ரசிகர்கள் மத்தியில் வைரலாகி உள்ளது.  'டாக்டர்' படத்தை தொடர்ந்து இயக்குனர் நெல்சன் திலீப் குமார் &nbsp;இயக்கத்தில் உருவாகி வரும் திரைப்படம் ’தளபதி 65’ இந்த படத்தின் படப்பிடிப்பு, தற்போது ஜார்ஜியாவில் நடைபெற்று வருகிறது. எனவே நடிகர் விஜய், நாயகி பூஜா ஹெக்டே உள்ளிட்ட படக்குழுவினர், 15 நாட்களுக்கும் மேலாக தீவிரமாக படப்பிடிப்பில் ஈடுபட்டு வருகிறார்கள். அதே நேரத்தில், ஜார்ஜியாவில் அவ்வப்போது மழை பொழிவு ஏற்படுவதால் படப்பிடிப்பு நடத்த படக்குழுவினர் சிரமப்படுவதாகவும் சில தகவல்கள் வெளியானது.    விரைவில் ஜார்ஜியாவில் நடைபெறும் முதல் கட்ட படப்பிடிப்பு முடிவடைந்து, படக்குழுவினர் சென்னை திரும்ப உள்ளதாகவும் கூறப்படுகிறது. அதே நேரத்தில் கொரோனா பரவலின் இரண்டாவது அலை தீவிரமாக உள்ளதால், படக்குழு சென்னை திரும்பிய பின்னர் சற்று தாமதமாக துவங்கவும் வாய்ப்புள்ளதாக கூறப்படுகிறது.    இந்த நிலையில் 'தளபதி 65 &nbsp;பட நாயகி ஹெக்டே உச்ச கட்ட சோகத்தில் போட்டுள்ள இன்ஸ்டாகிராம் ஸ்டோரியில் ஒரு பதிவு போட்டுள்ளார். அதில் அவர் கூறியுள்ளதாவது, தன்னுடைய ஆசிரியை ஜெஸிகா என்பவர் திடீரென காலமாகிவிட்டதாகவும், இந்த உலகம் ஒரு மிகப்பெரிய அறிவாளியை இழந்துவிட்டது என்றும், அவருடைய அன்பான முகம் கனிவான குரல் ஆகியவற்றை நான் என்றும் மறக்கமாட்டேன் என்றும் கூறியுள்ளார்.    மேலும் ‘சில ஆசிரியர்கள் சுத்தமான தங்கம் போல் இருப்பார்கள் அவர்களின் இவரும் ஒருவர் என்றும், என்னை நல்வழி படுத்தியதில் அவருக்கு மிகப் பெரிய பங்கு உண்டு அவருடைய குடும்பத்திற்கு எனது ஆழ்ந்த இரங்கல்கள் என்று தெரிவித்துள்ளார்.&nbsp;","link":"https:\/\/tamil.asianetnews.com\/cinema\/vijay-65-movie-heroine-emotional-writeup-for-instagram-story-qrytgf","image":["http:\/\/static.asianetnews.com\/images\/0e1ca1e2-fcde-4183-90c3-1506d9a3fc9b\/image_760x400.jpg"],"pubdate":"Thu, 22 Apr 2021 06:01:28 +0530"},{"title":"சிறுமியை சீரழித்து கர்ப்பமாக்கிய டிக்டாக் காமக்கொடூரன் பார்கவ்... வீடு புகுந்து அலேக்கா தூக்கிய போலீஸ்..!","text":"ஆபாச வீடியோ உள்ளதாக கூறி மிரட்டி 14 வயது சிறமியை பாலியல் பலாத்காரம் செய்து கர்ப்பமாக்கிய டிக்டாக் புகழ் பார்கவ் கைது செய்யப்பட்டுள்ளார்.&nbsp;  ஆந்திர மாநிலம் விசாகப்பட்டினத்தை சேர்ந்த வாலிபர் சிப்பாடா பார்கவ்(24). இவர் டிக்டாக் செயலி மூலம் பிரபலமானவர். தனது நகைச்சுவையான வீடியோக்களை வெளியிட்டு வந்ததால் பன் பக்கெட் பார்கவ் என்று பலரால் அறியப்பட்டார். ஓ மை காட், ஓ மை காட் என்று இவர் பேசும் வீடியோக்களால் இளைஞர்களை மத்தியில் பிரபலமானார். இந்நிலையில், கடந்த ஆண்டு டிக்டாக் தடை செய்யப்பட்டது. ஆனாலும், அதன் மூலம் கிடைத்த புகழினால் பார்கவ் யூடியூபிலும் வீடியோக்களை வெளியிட்டு வந்தார்.&nbsp;    இந்நிலையில், விசாகப்பட்டினத்தை சேர்ந்த 14 வயது சிறுமி ஒருவருடன் நட்பாக பழகி வந்துள்ளார். அடிக்கடி சந்தித்த நிலையில் ஒருநாள் சிறுமியிடம் தனது காதலை கூறியுள்ளார். ஆனால், அவரது காதலை சிறுமி ஏற்க மறுத்துள்ளார். இதையடுத்து, சிறுமியிடம் உனது அந்தரங்கமான புகைப்படம் மற்றும் வீடியோக்கள் என்னிடம் இருக்கிறது. நான் சொல்வதை கேட்காவிட்டால் அந்த வீடியோக்களை சமூக வலைதளங்களில் வெளியிட்டு விடுவேன் என்று மிரட்டி பார்கவ் பாலினல் பலாத்காரம் செய்துள்ளார்.    இதனால், அந்த சிறுமி தற்போது 4 மாத கர்ப்பிணியானார். இதையறிந்த அவரது பெற்றோர் கடும் அதிர்ச்சியடைந்தனர். இதுகுறித்து கடந்த 16ம் தேதி விசாகப்பட்டினம் பென்ந்துர்த்தி &nbsp;காவல் நிலையத்தில் பார்கவ்மீது புகார் அளித்தனர். அதன்பேரில் வழக்குப்பதிவு செய்து ஐதராபாத் கொம்பள்ளியில் இருந்த பார்கவை போக்சோ சட்டத்தின் கீழ் நேற்று கைது செய்தனர். அவரிடம் இருந்து கார் மற்றும் செல்போனை பறிமுதல் செய்தனர். இதனையடுத்து, அவர் சிறையில் அடைக்கப்பட்டார்.&nbsp;","link":"https:\/\/tamil.asianetnews.com\/crime\/alleged-rape-of-minor-girl-tiktok-star-bhargav-arrested-qryt47","image":["https:\/\/static.asianetnews.com\/images\/01f3wrcm3ezhtyvq0bzfpprx8h\/bhargav-1-jpg_760x400.jpg"],"pubdate":"Thu, 22 Apr 2021 05:54:07 +0530"},{"title":"இதுக்கு மேலேயும் ஒண்ணும் முடியாது... மக்களிடம் மன்றாடும் முதல்வர்..!","text":"கர்நாடக மாநிலத்தில் கொரோனா இரண்டாம் அலை கோர தாண்டவம் ஆடி வருகிறது. கடந்த 24 மணி நேரத்தில் மட்டும் 23 ஆயிரத்து 558 பேர் கொரோனாவால் பாதிக்கப்பட்டுள்ளனர். இதனால் கொரோனா பாதிப்பு விகிதம் 15.47 சதவீதமாக உயர்ந்திருக்கிறது. 116 பேர் ஒரே நாளில் உயிரிழந்துள்ளனர்.  இதனிடையே கொரோனாவால் இரண்டாம் முறையாக மாநில முதல்வர் எடியூரப்பா தாக்குதலுக்குள்ளானார். ஏப்ரல் 18ஆம் தேதி மருத்துவமனையில் அனுமதிக்கப்பட்ட அவர், இன்று மருத்துவமனையிலிருந்து வீடு திரும்பினார். மாநிலத்தில் கொரோனா சூழலைக் கருத்தில் கொண்டு ஓய்வு கூட எடுக்காமல் அவசர அவசரமாக இன்றே அமைச்சரவைக் கூட்டத்தைக் கூட்டினார். இக்கூட்டத்தில் பல்வேறு கட்டுப்பாடுகள் விதிப்பது குறித்தும், கொரோனாவைக் கட்டுப்படுத்துவது குறித்தும் ஆலோசிக்கப்படும் என்று கூறப்படுகிறது.  இச்சூழலில் மாநில மக்களுக்கு ஒரு வேண்டுகோளை விடுத்துள்ளார். அப்போது அவர் கூறுகையில், “மக்களிடம் கைகூப்பி கேட்டுக்கொள்கிறேன் அவசியமின்றி யாரும் வீட்டை விட்டு வெளியே வராதீர்கள். கர்நாடகாவில் நிலைமை கைமீறி போய்விட்டது. நமது பிரதமர் மோடி முகக்கவசம் அணிவதும், சானிடைசர் உபயோகிப்பதும், தனிமனித இடைவெளியைக் கடைப்பிடிப்பதுமே கொரோனாவை தடுப்பதற்கான ஒரே வழி என்கிறார். ஆகவே அனைவரும் அந்த வழிமுறைகளைப் பின்பற்ற வேண்டும்” என்றார்.","link":"https:\/\/tamil.asianetnews.com\/politics\/nothing-more-can-be-done-chief-minister-begging-the-people--qrys80","image":["https:\/\/static.asianetnews.com\/images\/01f3srbq0y9h1n6t8v03138w2f\/coronavirus-3d-illustration-by-cdc-1600x900-png_760x400.jpg"],"pubdate":"Thu, 22 Apr 2021 05:34:48 +0530"},{"title":"ஆக்ஸிஜன் பற்றாக்குறையை தீர்ப்பது எப்படி? உயர்மட்ட அதிகாரிகளுடன் ஆலோசித்த பிரதமர் மோடியின் அதிரடி உத்தரவு","text":"இந்தியாவில் கொரோனா 2ம் அலை அதிதீவிரமாக பரவிவரும் நிலையில், கொரோனா நோயாளிகளுக்கு சிகிச்சையளிக்க தேவையான ஆக்ஸிஜன் தேவை அதிகரித்துள்ளது. மத்திய அரசு மாநிலங்களுக்கு ஒதுக்கும் ஆக்ஸிஜன் அளவைவிட அதிகமாக தேவைப்படுவதால் பற்றாக்குறை ஏற்பட்டுள்ளது. ஆக்ஸிஜன் பற்றாக்குறை பூர்த்தி செய்ய நடவடிக்கை எடுக்கப்பட்டுவருவதாக, நாட்டு மக்களுக்கு ஆற்றிய உரையில் கூட பிரதமர் மோடி தெரிவித்திருந்தார்.  இந்நிலையில், ஆக்ஸிஜன் தேவையை பூர்த்தி செய்வது குறித்து உயர்மட்ட அதிகாரிகளுடன் டெல்லியில் பிரதமர் மோடி ஆலோசனை நடத்தினார். அந்த ஆலோசனை கூட்டத்தில் கேபினட் செயலாளர், பிரதமரின் முதன்மை செயலாளர், உள்துறை செயலாளர், ஃபார்மசூட்டிகல் மற்றும் வணிகத்துறை அமைச்சக அதிகாரிகள் உள்ளிட்ட உயரதிகாரிகள் பலர் கலந்துகொண்டனர்.    ஆக்ஸிஜன் உற்பத்தியை அதிகரிப்பது, ஆக்ஸிஜன் விநியோகத்தை துரிதப்படுத்துவது குறித்து அதிகாரிகளிடம் பேசினார் பிரதமர் மோடி.&nbsp;  மாநிலங்களின் ஆக்ஸிஜன் தேவை குறித்து அந்தந்த மாநிலங்களுடன் ஆலோசித்து அதற்கேற்ப ஆக்ஸிஜனை விநியோகித்துவருவதாக பிரதமரிடம் அதிகாரிகள் தெரிவித்தனர். பொதுத்துறை ஸ்டீல் ஆலைகள், ஆக்ஸிஜன் உற்பத்தி நிறுவனங்கள் ஆகியவற்றிடமிருந்து பெறப்படும் ஆக்ஸிஜன் மற்றும் அத்தியாவசியமற்ற விஷயங்களுக்கு ஆக்ஸிஜன் விநியோகம் செய்ய விதிக்கப்பட்ட தடை ஆகியவற்றின் விளைவாக கடந்த சில தினங்களில், ஒருநாளைக்கு 3300 மெட்ரிக் ஆக்ஸிஜன் கூடுதல் கிடைப்பதாக அதிகாரிகள் பிரதமரிடம் தெரிவித்தனர்.    அனுமதிக்கப்பட்ட பிஎஸ்ஏ ஆக்சிஜன் ஆலைகளை விரைவில் செயல்படுத்துவதற்கு, மாநிலங்களுடன் இணைந்து பணியாற்றி வருவதாக அதிகாரிகள் தெரிவித்த நிலையில், அதிகாரிகளின் கருத்துக்களை கேட்டறிந்த பிரதமர் மோடி, மாநிலங்களுக்கு ஆக்சிஜன் சப்ளை சீராக, தடையின்றி நடப்பதை உறுதி செய்யுமாறு அதிகாரிகளுக்கு உத்தரவிட்டார். &nbsp;","link":"https:\/\/tamil.asianetnews.com\/india\/pm-narendra-modi-holds-high-level-meeting-to-review-oxygen-supply-and-availability-qryrlc","image":["https:\/\/static.asianetnews.com\/images\/01f3wpnph99tn2hnsj6xrt17w9\/whatsapp-image-2021-04-22-at-16-37-39-jpeg_760x400.jpg"],"pubdate":"Thu, 22 Apr 2021 05:21:13 +0530"},{"title":"இன்று பட்டாபிஷேகம்... 24-ம் தேதி திருக்கல்யாணம்... மண்ணகம் கொண்டாடும் மாமதுரைத் திருவிழா!","text":"<blockquote>தமிழ்நாட்டின் முக்கிய விழாக்களில் முதன்மையானது மதுரை சித்திரைத் திருவிழா. சித்திரை மாத வளர்பிறையில் மதுரை மீனாட்சி அம்மன் ஆலயத்தில் 12 நாள்கள் சித்திரைத் திருவிழா நடைபெறும். அதில் 8-ம் நாள் இரவில் மீனாட்சி பட்டாபிஷேகம், 9-ம் நாள் இரவில் மீனாட்சி திக்விஜயம் நடைபெறும். இது வேறெங்கும் நடைபெறாத திருவிழா. திக்விஜயம் என்றால் எல்லையை விரிவாக்கும் போர் அல்ல, எட்டுத் திசையிலும் உள்ள ஜீவன்களையும் தன் அன்பினால் அன்னை மீனாள் ஆட்கொள்ளும் அருள் உலா எனலாம்.<\/blockquote><p>அழகிய மீனாள் அவதரிக்கும் முன்பு சொக்கநாதருக்கு இணையாய் இருந்து மதுரையில் வீற்றிருந்தவள் ஷியாமளா என்ற ராஜமாதங்கி என்றும், இவளே மலையத்துவஜ பாண்டியருக்கும் காஞ்சன மாலைக்கும் திருமகளாக அவதரித்தார் என்றும் புராணங்கள் கூறுகின்றன.<\/p><figure><img src=\"https:\/\/gumlet.assettype.com\/vikatan\/2021-04\/fbbea343-0f51-4787-8552-08c7678b1a37\/WhatsApp_Image_2021_04_21_at_22_56_50__1_.jpeg\" \/><figcaption>மீனாட்சி சுந்தரேஸ்வரர்<\/figcaption><\/figure><blockquote>இந்த ஆண்டு மதுரை சித்திரைத் திருவிழா 15-4-2021 அன்று (வியாழக்கிழமை) கொடியேற்றத்துடன் தொடங்கியது. அருள்மிகு சுந்தரேசுவரர் சந்நிதி முன்பு உள்ள கொடிமரம் அலங்கரிக்கப்பட்டு, காலை 10.35 மணி முதல் 10.59 மணிக்குள் கொடியேற்றம் நடைபெற்றது.<\/blockquote><p>சித்திரை விழாவின் சிறப்பான விழாக்களில் 4-ம் நாள் விழாவும் ஒன்று. அப்போது சொக்கநாதர் மீனாளுடன் வில்லாபுரம் பாவக்காய் மண்டபத்தில் எழுந்தருள்வார். ஆதியில் வில்வபுரம் வில்லாபுரம் என்றாகிவிட அதேபோல் பக்தர்களின் பாவங்களைக் காய்ந்துபோகச் செய்து விடும் பாவ காய்ச்சின மண்டபம் தற்போது பாவக்காய் மண்டபம் என்றாகி உள்ளது. அந்தக் காலத்தில் இந்தப் பகுதியில் பாகற்காய்கள் அதிகம் விளைந்ததாலும், இங்கு எழுந்தருளும் ஈசனுக்கும் அன்னைக்கும்  பாகற்காய் நைவேத்தியம் செய்ததாலும் இந்த மண்டபத்துக்கு பாவக்காய் மண்டபம் என்றும் பெயர் உண்டானதாம்.<\/p><p>சித்திரை விழாவின் முத்திரைக் கொண்டாட்டமாகத் திகழ்வது மீனாட்சி - சுந்தரேஸ்வரர் திருமணம். இது பத்தாம் நாள் விழாவாகக் கொண்டாடப்படுகிறது. அன்று அதிகாலையில் மீனாட்சியும் சுந்தரேஸ்வரரும் வெள்ளி சிம்மாசனத்தில் எழுந்தருளி, கோயிலைச் சுற்றியுள்ள நான்கு வீதிகளிலும் பவனி வந்து பக்தர்களுக்கு தரிசனம் தருவார்கள். வீதியுலா நிறைவு பெற்றதும், கோயிலின் முத்துராமையர் மண்டபத்தில் வீற்றிருந்து, கன்னி ஊஞ்சல் ஆடி, பக்தர்களுக்கு அருள்பாலிப்பார்கள். இங்கேதான் இந்திராதி தேவர்கள் கூடி, திருமணத்தை நிச்சயிப்பதாக ஐதீகம்.<\/p><figure><img src=\"https:\/\/gumlet.assettype.com\/vikatan\/2021-04\/d1c3e29b-41e0-4ae1-9579-efd9123da20e\/WhatsApp_Image_2021_04_21_at_22_56_49.jpeg\" \/><figcaption>மீனாட்சி சுந்தரேஸ்வரர்<\/figcaption><\/figure><p>மணம் நிச்சயிக்கப்பட்டதும், அம்மை மீனாட்சியும் அப்பன் சொக்கநாதரும் புதுப்பட்டு உடுத்தி, ஆபரணங்கள் அணிந்து வரும் கோலமே அழகு. அதிலும் அப்போது மட்டுமே அழகிய மீனாளின் திருமுகத்தில் வெட்கம் படர்ந்திருப்பதைக் கண்டு பக்தர்கள் பூரித்துப் போவார்கள். இந்த மீனாட்சி திருக்கல்யாண வைபவத்தை தரிசிக்க திருப்பரங்குன்றம் சுப்பிரமணிய சுவாமியும், மீனாட்சி அம்மனை தாரை வார்த்துக் கொடுக்க பவளக்கனிவாய் பெருமாளும் அங்கே எழுந்தருளுவார்கள். மணம் முடித்த மீனாட்சி - சுந்தரரேஸ்வரர், நான்கு மாசி வீதியெங்கும் இரவு வீதி உலா வருவார்கள். சுந்தரேஸ்வரர் யானை வாகனத்திலும், அன்னை மீனாட்சி ஆனந்தராயர் பூப்பல்லக்கிலும் எழுந்தருளி ஆசி வழங்குவார்கள்.<\/p><p>தங்கை மீனாட்சியை அண்ணன் திருமால் தாரை வார்த்துக் கொடுக்கும் நிகழ்விலும் ஒரு சுவாரஸ்யம் உண்டு. மீனாட்சி திருக்கல்யாணத்தில் திருப்பரங்குன்றம் பவளக்கனிவாய்ப் பெருமாள் முன்நின்று மீனாட்சியின் அண்ணனாக சொக்கருக்குத் தாரை வார்த்துக் கொடுப்பார். புராணத்தின்படி மதுரை கூடலழகர் பெருமாள்தான் இதை நடத்தினார் என்றும், இன்றும்  மீனாட்சி கோயிலிலும் புதுமண்டபத்திலும் உள்ள தாரை வார்க்கும் சிற்பங்களில் இருப்பவர், கூடலழகரே என்றும் கூறுவார்கள். எப்போதோ சிக்கல் வந்து கூடலழகர் நின்றுவிட, பவளக்கனிவாய்ப் பெருமாள் வந்துவிட்டார் என்கிறது வரலாறு.<\/p><figure><img src=\"https:\/\/gumlet.assettype.com\/vikatan\/2021-04\/a9573fdd-8c1c-47dd-93ad-d70985c2f4f1\/WhatsApp_Image_2021_04_21_at_22_56_51.jpeg\" \/><figcaption>மீனாட்சி சுந்தரேஸ்வரர்<\/figcaption><\/figure><p>திருமலை நாயக்கரின் முதல் அமைச்சரான நீலகண்ட தீட்சிதருக்கு கண்ணொளி தந்த தேவி மீனாட்சி என்பதால் இவளை கண் சம்பந்தப்பட்ட நோய்களுக்கு நிவாரணம் வேண்டி வேண்டிக் கொள்கிறார்கள் பக்தர்கள். திருவனந்தல், விளா பூஜை, கால சந்தி, திரிகால சந்தி, உச்சி காலம், சாயரட்சை, அர்த்த ஜாமம், பள்ளியறை பூஜை என இங்கு தினமும் எட்டுகால பூஜை நடைபெறுகிறது. அதில் முறையே மஹாஷாடசி, புவனை, மாதங்கி, பஞ்சதசாட்சரி, பாலா, சியாமளா, சோடஷி, ஷியாமளை என்று மீனாட்சி வணங்கப்படுகிறாள். மீனாட்சி அன்னையின் பூஜை முறைகள் யாவும் நீலகண்ட தீட்சிதரால் வகுக்கப்பட்டு இன்றளவும் அதன்படியே நடைபெறுகிறது.<\/p><p>Also Read: <a href=\"https:\/\/www.vikatan.com\/spiritual\/temples\/the-glory-and-backstory-of-madurai-meenakshi-amman-temple\">வைகை நதிக்கரை ஆலயங்கள் - 13 | உலகின் பெருமிதம்... மதுரையின் சிறப்பு... மதுரை மீனாட்சி அம்மன் கோயில்!<\/a><\/p><p>மதுரையம்பதியில் 63 திருவிளையாடல்கள் நடைபெற்றன.  (வலை வீசிய 64 விளையாடல் உத்திரகோச மங்கை அருகே கடலில் நடைபெற்றது.) இதில் முதல் திருவிளையாடலான இந்திரனுக்கு சாபவிமோசனம் கொடுத்த விளையாடல் இன்றும் சித்ரா பவுர்ணமி தினத்தில் இங்கே நடக்கிறது. அன்று உச்சி காலத்தில் சொக்கநாதர் சந்நிதிக்கு எதிரில், இந்திரன் சிலையை வைத்து சொக்கநாதருக்கு பூஜைகள் செய்கின்றனர். இந்த பூஜையை இந்திரனே செய்வதாக ஐதிகம்.<\/p><p>மீனாட்சி திருக்கோயிலின் பழைய திருமண மண்டபத்தில் உள்ள ககோளம், பூகோளம் என்ற இரண்டு ஓவியங்கள் பிரபஞ்ச ரகசியங்களை எடுத்துக் கூறும் அற்புத வடிவமாகக் காணப்படுகின்றன.<\/p><figure><img src=\"https:\/\/gumlet.assettype.com\/vikatan\/2021-04\/7c9dcd14-ad91-4c7e-8141-b454c67f2391\/WhatsApp_Image_2021_04_21_at_22_56_51.jpeg\" \/><figcaption>மீனாட்சி சுந்தரேஸ்வரர்<\/figcaption><\/figure><blockquote>இந்த ஆண்டு சித்திரை திருவிழாவின் முக்கிய அம்சமாக வரும் 22-ம் தேதி மீனாட்சி அம்மனுக்கு பட்டாபிஷேகமும் 23-ம் தேதி மீனாட்சி அம்மன் திக் விஜயமும் நடைபெற உள்ளன. ஏப்ரல் 24 மீனாட்சி சொக்கநாதர் திருக்கல்யாணம் மற்றும் ஏப்ரல் 25 அன்று மீனாட்சி சொக்கநாதர் தேர் திருவிழா நடைபெற வேண்டும். ஆனால் கொரோனா கட்டுப்பாடுகளால் இந்த விசேஷங்கள் எல்லாம் ஆலய வளாகத்துக்குள்ளேயே நடைபெற இருக்கின்றன.<\/blockquote>","link":"https:\/\/www.vikatan.com\/spiritual\/temples\/madurai-chithirai-festival-highlights-and-events","image":["https:\/\/gumlet.assettype.com\/vikatan\/2021-04\/88e333af-04d0-49a9-bba9-e8c47d172159\/WhatsApp_Image_2021_04_21_at_22_56_51__1_.jpeg"],"pubdate":"Thu, 22 Apr 2021 04:27:40 +0000"},{"title":"கரூர்: பிரசவத்துக்குச் சென்ற மனைவி; வீடு திரும்பாத சோகம்! - இளைஞர் எடுத்த விபரீத முடிவு","text":"<p>பிரசவத்துக்குப் பிறந்த வீட்டுக்குச் சென்ற மனைவி திரும்பாததால், விரக்தியில் இளைஞர் தண்டவாளத்தில் தலைவைத்து தற்கொலை செய்துகொண்ட சம்பவம், உறவினர்கள் மத்தியில் பெரும் சோகத்தை ஏற்படுத்தியிருக்கிறது.<\/p><figure><img src=\"https:\/\/gumlet.assettype.com\/vikatan\/2021-04\/fe4f1762-ef01-4c88-9ed2-fb7617b0bed4\/karur_railway_station.jpg\" \/><figcaption>கரூர் ரயில்வே ஸ்டேஷன் <\/figcaption><\/figure><p>Also Read: <a href=\"https:\/\/www.vikatan.com\/news\/crime\/karur-engineer-suicide-after-marriage-stopped\">கரூர்: நிச்சயதார்த்தம்; பெண் வீட்டில் திடீர் மறுப்பு?! - விபரீத முடிவெடுத்த விரிவுரையாளர்<\/a><\/p><p>கரூர் - திருச்சி தேசிய நெடுஞ்சாலையிலுள்ள புலியூர் பகுதியில் வசித்துவருபவர் கார்த்திகேயன் (வயது 32). ஊராட்சிச் செயலராகப் பணியாற்றிவருகிறார். அவரது மனைவி பிரசவத்துக்காகப் பிறந்த வீட்டுக்குச் சென்றாராம். ஆனால், கடந்த ஓராண்டுக்கு முன்பு, அவரது மனைவி பிரசவ காலம் முடிவடைந்த பின்னும், குடித்தனம் நடத்துவதற்குத் திரும்பாததால், கார்த்திகேயன் விரக்தியில் இருந்ததாகச் சொல்லப்படுகிறது. மனைவியைப் பலமுறை அழைத்தும் அவர் வரவில்லையாம். இந்தநிலையில், கடந்த சில நாள்களாக விரக்தியின் உச்சத்தில் இருந்த கார்த்திகேயன், ஏப்ரல் 20 -ம் தேதி இரவு கரூர் - திருச்சி ரயில் பாதையிலுள்ள புலியூர் ரவி பாளையம் ரயில்வே கேட் பகுதியில் ரயில்வே தண்டவாளத்தில் தலைவைத்து தற்கொலை செய்துகொள்ள முடிவெடுத்தார்.<\/p><figure><img src=\"https:\/\/gumlet.assettype.com\/vikatan\/2021-04\/baab3869-45d2-44a8-aa91-b1615f9333f2\/karur_medical_college_1.jpg\" \/><figcaption>கரூர் மருத்துவக் கல்லூரி<\/figcaption><\/figure><p>அதன்படி, அந்த வழியாக ரயில் வரும்போது தண்டவாளத்தில் தலைவைத்துப் படுத்துக்கொண்டார். அந்த வழியாக வந்த ரயில் மோதி, கார்த்திகேயனின் தலை துண்டாகி, பரிதாபமாக உயிரிழந்தார். இது குறித்து ரயில்வே போலீஸார் வழக்கு பதிவு செய்து, கார்த்திகேயன் உடலை மீட்டு, பிரேத பரிசோதனைக்காக கரூர் காந்திகிராமம் அரசு மருத்துவக் கல்லூரி மருத்துவமனைக்கு அனுப்பிவைத்துள்ளனர். பிரசவத்துக்குச் சென்ற பிறகு மனைவி தன்னோடு சேர்ந்து வாழ மறுத்ததால், விரக்தியடைந்த இளைஞர் தற்கொலை செய்துகொண்ட சம்பவம், அந்தப் பகுதியில் பெரும் சோகத்தை உண்டாக்கியுள்ளது.<\/p>","link":"https:\/\/www.vikatan.com\/government-and-politics\/crime\/karur-youth-suicide-in-husband-wife-issue","image":["https:\/\/gumlet.assettype.com\/vikatan\/2021-04\/dac51100-2714-466b-99b7-ba51cd54536a\/karur_railway_station.jpg"],"pubdate":"Thu, 22 Apr 2021 03:49:41 +0000"},{"title":"கேரளா டு கோவை: கட்டுக் கட்டாக 2,000 ரூபாய் கள்ள நோட்டுகள்! - அதிரவைக்கும் நெட்வொர்க்","text":"<p>கேரள மாநிலம் கொச்சி போலீஸாருக்கு கள்ள நோட்டு தொடர்பாக ஓர் ரகசிய தகவல் கிடைத்துள்ளது. அதன்படி, கேரளா மற்றும் தமிழ்நாட்டின் கோவைப் பகுதிகளில் சிலர் ரூ.2,000 கள்ள நோட்டைப் புழக்கத்தில்விடுவதாகத் தகவல் கிடைத்தது. இது குறித்து, இரண்டு மாநில போலீஸாரும் கடந்த சில வாரங்களாக தீவிரமாக விசாரித்துவந்தனர்.<\/p><figure><img src=\"https:\/\/gumlet.assettype.com\/vikatan\/2021-04\/b6fccc49-a44b-4eed-86e0-d97552d1d23e\/IMG_20200514_WA0017.jpg\" \/><figcaption>கோவை<\/figcaption><\/figure><p>Also Read: <a href=\"https:\/\/www.vikatan.com\/news\/crime\/coimbatore-police-seized-7-lakh-rupees-fake-currency-arrested-two\">காதல் ஜோடியைத் தேடிச் சென்றபோது சிக்கிய கள்ளநோட்டு கும்பல் - கோவை அதிர்ச்சி!<\/a><\/p><p>இதில் சம்பந்தப்பட்ட ஒரு நபர் கோவையில் இருப்பதாகவும் தகவல் கிடைத்துள்ளது. இந்தநிலையில், கேரள போலீஸ் தனிப்படையினர் செவ்வாய்கிழமை கோவை வந்தனர்.<\/p><p>இதையடுத்து, கரும்புக்கடை வள்ளல் நகர் பகுதியிலுள்ள அஸ்ரஃப் அலி (24) என்பவரை மடக்கிப்பிடித்தனர். அஸ்ரஃப் கொடுத்த தகவலின் அடிப்படையில், உக்கடம் அல்-அமீன் காலனி பகுதியிலுள்ள சையது சுல்தான் (32) என்பவரிடம் விசாரணை நடத்த போலீஸார் முடிவு செய்தனர்.<\/p><figure><img src=\"https:\/\/gumlet.assettype.com\/vikatan\/2021-04\/b61867da-7070-41fb-a893-3a7abd9670a9\/IMG_20210421_WA0051.jpg\" \/><figcaption>சுல்தான் வீடு<\/figcaption><\/figure><p>தொடர்ந்து, சுல்தான் வீட்டில் கேரளா மற்றும் கோவை போலீஸார் இணைந்து தீவிர சோதனை நடத்தினார்கள். அந்தச் சோதனையில் ரூ. 1.8 கோடி மதிப்புள்ள, 2,000 ரூபாய் கள்ள நோட்டுகள் கத்தை கத்தையாகப் பறிமுதல் செய்யப்பட்டன.<\/p><p>இந்தக் கள்ள நோட்டுகள் எங்கிருந்து வந்தது... யார் யாருக்கு புழக்கத்தில் விடப்பட்டன... இதில் யாரெல்லாம் சம்பந்தப்பட்டுள்ளனர் என்பது குறித்து போலீஸார் விசாரணை நடத்திவருகிறார்கள். மேலும், கைதான இரண்டு பேரையும் விசாரணைக்காக கேரளாவுக்கு அழைத்துச் சென்றனர். இன்று காலை இந்த கள்ள நோட்டு விவகாரத்தில் சுல்தானின் கூட்டாளிகளான மேலும் இருவர் கைதுசெய்யப்பட்டனர். <\/p><figure><img src=\"https:\/\/gumlet.assettype.com\/vikatan\/2021-04\/80d50a06-fe5a-4846-a2dc-6e8ffcba8126\/IMG_20210421_WA0050.jpg\" \/><figcaption>சுல்தான், அஸ்ரஃப்<\/figcaption><\/figure><p>முதற்கட்ட விசாரணையில், இவர்கள் அல்-அமீன் காலனி பகுதியிலுள்ள கடைகளில், கடந்த மூன்று மாதங்களாகக் கள்ள நோட்டுகளைப் புழக்கத்தில்விட்டதாகத் தகவல் வெளியாகியுள்ளது. கோவையில் ஏற்கெனவே, கடந்த 2018-ம் ஆண்டு 2,000 ரூபாய் பணத்தை கலர் ஜெராக்ஸ் எடுத்து கள்ளநோட்டாகப் புழக்கத்தில்விட்ட கும்பல் கைது செய்யப்பட்டது குறிப்பிடத்தக்கது.<\/p>","link":"https:\/\/www.vikatan.com\/government-and-politics\/crime\/four-arrested-over-fake-currency-issue-in-coimbatore","image":["https:\/\/gumlet.assettype.com\/vikatan\/2021-04\/97458135-b6ef-4662-abff-4bf9e5097e34\/IMG_20210421_WA0047.jpg"],"pubdate":"Thu, 22 Apr 2021 03:25:27 +0000"}]