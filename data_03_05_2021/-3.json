[{"title":"சட்டப்பேரவைத் தேர்தலில் போட்டியிட்ட கமல்ஹாசன், டிடிவி தினகரன் உள்ளிட்டோரின் கட்சிகள் தோல்வி","text":"சட்டப்பேரவைத் தேர்தலில் போட்டியிட்ட கமல்ஹாசன், சீமான், டிடிவி தினகரன் ஆகியோரும் அவர்களின் கட்சி வேட்பாளர்களும் தோல்வி அடைந்தனர். தேமுதிகவும் இத்தேர்தலில் மிகப்பெரிய பின்னடைவை சந்தித்துள்ளது.\nகோவை தெற்கு தொகுதியில் போட்டியிட்ட மக்கள் நீதி மய்யம் தலைவர் கமல்ஹாசன் வாக்கு எண்ணிக்கையின்போது முன்னிலையில் இருந்து வந்தார். ஆயினும், கடைசி சுற்றில் வானதி சீனிவாசன் வெற்றி பெற்றார்.மக்கள் நீதிமய்யம் சார்பில் மற்ற தொகுதிகளில் போட்டியிட்ட அனைத்து வேட்பாளர்களும் படு தோல்வியைத் தழுவினர்.\n \nதிருவொற்றியூர் தொகுதியில் போட்டியிட்ட நாம் தமிழர் கட்சி சீமான் தோல்வியை சந்தித்துள்ளார். அங்கு 48 ஆயிரத்து 597 வாக்குகள் பெற்று மூன்றாவது இடத்தைப் பிடித்துள்ளார். நாம் தமிழர் கட்சி சார்பில் 234 தொகுதிகளிலும் வேட்பாளர்கள் நிறுத்தப்பட்டனர். அவர்கள் அனைவரும் தோல்வியடைந்தனர்.\n \nகோவில்பட்டி தொகுதியில் போட்டியிட்ட அமமுக பொதுச்செயலாளர் டிடிவி தினகரன் இத்தேர்தலில் 56 ஆயிரத்து 153 வாக்குகள் பெற்று தோல்வியை சந்தித்தார். அவரை எதிர்த்துப் போட்டியிட்ட அதிமுக வேட்பாளர் கடம்பூர் ராஜூ வெற்றி பெற்றார்\n \nவிருத்தாச்சலம் தொகுதியில் போட்டியிட்ட தே.மு.தி.க. பொருளாளர் பிரேமலதா விஜயகாந்த்துக்கு 25 ஆயிரத்து 908 வாக்குகளுடன் மூன்றாம் இடத்திற்குத் தள்ளப்பட்டார். காங்கிரஸ் வேட்பாளர் என்.ஆர்.ஆர்.ராதாகிருஷ்ணன் இத்தொகுதியில் வெற்றி பெற்றுள்ளார். அ.ம.மு.க.வுடன் இணைந்து போட்டியிட்ட தே.மு.தி.க. அனைத்துத் தொகுதியிலும் தோல்வியடைந்தது.\nமக்கள் நீதி மய்யத்துடன் கூட்டணி அமைத்து போட்டியிட்ட சரத்குமாரின் சமத்துவ மக்கள் கட்சியும் இத்தேர்தலில் ஏமாற்றத்தையே கண்டது.","link":"https:\/\/www.polimernews.com\/view\/145420-சட்டப்பேரவைத்-தேர்தலில்-போட்டியிட்ட-கமல்ஹாசன்,-டிடிவி-தினகரன்-உள்ளிட்டோரின்-கட்சிகள்-தோல்வி","image":["http:\/\/img.polimernews.com\/uploads\/web\/images\/original\/1619996404145420.jpg"],"pubdate":"Mon, 03 May 2021 04:27:08 +0530"},{"title":"புதுச்சேரியில் ரங்கசாமி தலைமையில் புதிய ஆட்சி !","text":"புதுச்சேரியில் ரங்கசாமி தலைமையிலான என்.ஆர். காங்கிரஸ் கூட்டணி ஆட்சியைக் கைப்பற்றுவது உறுதியாகி உள்ளது.\nபுதுச்சேரி யூனியன் பிரதேசத்திற்கு உட்பட்ட 30 தொகுதிகளுக்கு நேற்று வாக்கு எண்ணிக்கை நடைபெற்றது. தொடக்கம் முதலே என்.ஆர். காங்கிரஸ் கூட்டணி வேட்பாளர்கள் முன்னணியில் இருந்து வந்தனர். இறுதியில் என்.ஆர் காங்கிரஸ் கட்சி 10 தொகுதிகளிலும், அதன் கூட்டணி கட்சியான பாரதிய ஜனதா 6 இடங்களிலும் வெற்றி பெற்றது.\nஇந்தக் கூட்டணியை எதிர்த்துப் போட்டியிட்ட காங்கிரஸ் கூட்டணியில் காங்கிரஸ் 2 தொகுதிகளிலும், திமுக 6 தொகுதிகளிலும் வெற்றி பெற்றது. இவை தவிர ஏனாம், உருளையன்பேட்டை, திருபுவனை, முத்தியால்பேட்டை, காரைக்கால், திருநள்ளார் மற்றும் உழவர்கரை ஆகிய 6 தொகுதிகளிலும் சுயேட்சை வேட்பாளர்கள் வெற்றி பெற்றுள்ளனர்.","link":"https:\/\/www.polimernews.com\/view\/145419-புதுச்சேரியில்-ரங்கசாமி-தலைமையில்-புதிய-ஆட்சி-!","image":["http:\/\/img.polimernews.com\/uploads\/web\/images\/original\/1619995722145419.jpg"],"pubdate":"Mon, 03 May 2021 04:14:15 +0530"},{"title":"கேரளாவில் ஆட்சியைத் தக்கவைத்தது இடதுசாரி முன்னணி","text":"கேரளாவில் இடதுசாரி கட்சிக் கூட்டணி, ஆட்சியைத் தக்கவைத்துள்ளது. பாரதிய ஜனதா கட்சி இத்தேர்தலில் ஒரு இடத்தில்கூட வெற்றிபெறவில்லை.\n140 தொகுதிகள் கொண்ட கேரள சட்டசபைத் தேர்தலில் மார்க்சிஸ்ட் தலைமையிலான இடதுசாரி ஜனநாயக அணியும், காங்கிரஸ் தலைமையிலான ஐக்கிய ஜனநாயக முன்னணியும், பாஜக 3 வது அணியாகவும் களம் இறங்கின.\nகடந்த 6ம் தேதி நடந்த தேர்தலின் முடிவுகள் நேற்று எண்ணப்பட்டன. இதில் மார்க்சிஸ்ட் கம்யூனிஸ்ட் கட்சி மட்டும் தனியாக 62 தொகுதிகளில் வெற்றி பெற்றது. அதன் கூட்டணிக் கட்சியான இந்திய கம்யூனிஸ்ட் கட்சி 17 இடங்களிலும் வெற்றி பெற்றது.\nஇதேபோல் பிரதான எதிர்கட்சியான காங்கிரஸ் 21 இடங்களிலும் அதன் கூட்டணி கட்சியான இந்திய யூனியன் முஸ்லீம் லீக் 15 இடங்களிலும் வெற்றி பெற்றது.\nபெரிதும் எதிர்பார்க்கப்பட்ட பாரதிய ஜனதா கட்சி ஒரு தொகுதிகளில்கூட வெற்றி பெறவில்லை. அந்தக் கட்சிக்கு ஏற்கனவே இருந்த ஒரு எம்எல்ஏ தொகுதியும் கைவிட்டுப் போனது. இந்தத் தேர்தலில் இடது சாரி கூட்டணிக் கட்சிகள் 99 இடங்களிலும், காங்கிரஸ் கூட்டணி 41 தொகுதிகளிலும் வெற்றி பெற்றன. இதன் மூலம் கேரளாவில் இடதுசாரி கூட்டணி மீண்டும் ஆட்சியைப் பிடித்துள்ளது.","link":"https:\/\/www.polimernews.com\/view\/145418-கேரளாவில்-ஆட்சியைத்-தக்கவைத்தது-இடதுசாரி-முன்னணி","image":["http:\/\/img.polimernews.com\/uploads\/web\/images\/original\/1619995326145418.jpg"],"pubdate":"Mon, 03 May 2021 04:09:34 +0530"},{"title":"கொளத்தூர் தொகுதியில் தி.மு.க. தலைவர் மு.க.ஸ்டாலின் வெற்றி.. !","text":"சென்னை கொளத்தூர் தொகுதியில் மு.க.ஸ்டாலின் 70 ஆயிரத்துக்கும் மேற்பட்ட வாக்குகள் வித்தியாசத்தில் மகத்தான வெற்றி பெற்றுள்ளார். \nசென்னை கொளத்தூர் தொகுதியில் திமுக சார்பில் போட்டியிட்ட மு.க.ஸ்டாலின் வாக்கு எண்ணிக்கை தொடங்கியது முதலே தொடர்ந்து முன்னிலை வகித்து வந்தார். இறுதிச்சுற்றில் அவர் 1 லட்சத்து 5 ஆயிரத்து 794 வாக்குகள் பெற்று மகத்தான வெற்றியை அடைந்தார். அவரை எதிர்த்துப் போட்டியிட்ட அதிமுக வேட்பாளர் ஆதி ராஜாராமுக்கு 35 ஆயிரத்து 214 வாக்குகள் மட்டுமே கிடைத்தது. இதனால் 70ஆயிரத்து 580 வாக்குகள் வித்தியாசத்தில் மு.க.ஸ்டாலின் வெற்றி பெற்றுள்ளார்.\nவெற்றிபெற்றதாக தேர்தல் ஆணையம் அறிவித்ததை அடுத்து, வாக்கு எண்ணிக்கை நடைபெற்ற லயோலா கல்லூரிக்குச் மு.க.ஸ்டாலின் சென்றார்.அங்கு ஸ்டாலினுக்கு கொளத்தூர் தொகுதியின் வெற்றிச் சான்றிதழ் வழங்கப்பட்டது.\nஸ்டாலின் வருகையை ஒட்டி லயோலாவில் பலத்த போலீஸ் பாதுகாப்பு போடப்பட்டிருந்தது. இதையடுத்து வெற்றிச் சான்றிதழை சென்னை மெரினாவில் உள்ள அண்ணா மற்றும் கலைஞர் நினைவிடத்தில் சான்றிதழை சமர்ப்பித்து ஸ்டாலின் மரியாதை செலுத்தினார்.","link":"https:\/\/www.polimernews.com\/view\/145417-கொளத்தூர்-தொகுதியில்-தி.மு.க.-தலைவர்-மு.க.ஸ்டாலின்-வெற்றி..-!","image":["http:\/\/img.polimernews.com\/uploads\/web\/images\/original\/1619993934145417.jpg"],"pubdate":"Mon, 03 May 2021 03:40:02 +0530"},{"title":"தி.மு.க. தலைவர் மு.க.ஸ்டாலினுக்கு தலைவர்கள் வாழ்த்து!","text":"தமிழகத்தில் ஆட்சியமைக்கும் திமுக தலைவர் மு.க.ஸ்டாலினுக்கு மத்திய அமைச்சர்கள், பிற மாநில முதலமைச்சர்கள் மற்றும் தலைவர்கள் வாழ்த்து தெரிவித்துள்ளனர். ஸ்டாலினுக்கு மத்திய நிதியமைச்சர் நிர்மலா சீதாராமன், பாதுகாப்புத்துறை அமைச்சர் ராஜ்நாத்சிங், ஆகியோர் வாழ்த்து தெரிவித்துள்ளனர்.\nகாங்கிரஸ் முன்னாள் தலைவர் ராகுல்காந்தி விடுத்துள்ள வாழ்த்து செய்தியில், தமிழக மக்கள் மாற்றத்துக்காக வாக்களித்துள்ளனர் என்றும் ஸ்டாலின் தலைமையில் மக்களின் நம்பிக்கையை பூர்த்தி செய்வோம் என்றும் தெரிவித்துள்ளார்.\nஇதே போன்று தேசியவாத காங்கிரஸ் தலைவர் சரத் பவார், மகாராஷ்ட்ரா நவநிர்மாண் சேனாத் தலைவர் ராஜ் தாக்கரே, டெல்லி முதலமைச்சர் அரவிந்த் கெஜ்ரிவால், ஆந்திர முதலமைச்சர் ஜெகன் மோகன் ரெட்டி, மகாராஷ்டிரா முதலமைச்சர் உத்தவ் தாக்கரே, காங்கிரஸ் தலைவர் சோனியா காந்தி உள்ளிட்ட தலைவர்களும் வாழ்த்து தெரிவித்துள்ளனர்.","link":"https:\/\/www.polimernews.com\/view\/145416-தி.மு.க.-தலைவர்-மு.க.ஸ்டாலினுக்கு-தலைவர்கள்-வாழ்த்து!","image":["http:\/\/img.polimernews.com\/uploads\/web\/images\/original\/1619990926145416.jpg"],"pubdate":"Mon, 03 May 2021 02:49:29 +0530"},{"title":"புதுச்சேரி சட்டமன்ற தேர்தலில் வெற்றி பெற்ற வேட்பாளர்கள் விவரங்கள்.. !","text":"புதுச்சேரி மன்னாடிபட்டில் பா.ஜ.க. வெற்றி\nபுதுச்சேரி மன்னாடிபட்டு தொகுதி பாஜக வேட்பாளர் நமச்சிவாயம் வெற்றி\n2,750 வாக்குகள் வித்தியாசத்தில் பா.ஜ.க. வேட்பாளர் நமச்சிவாயம் வெற்றி\nபுதுச்சேரி அரியாங்குப்பம் - என்.ஆர்.காங். வெற்றி\nபுதுச்சேரி அரியாங்குப்பம் தொகுதியில் என்.ஆர்.காங்கிரஸ் வேட்பாளர் தட்சிணாமூர்த்தி வெற்றி\nஎன்.ஆர்.காங். வேட்பாளர் தட்சிணாமூர்த்தி 6845 வாக்குகள் வித்தியாசத்தில் வெற்றி\nபுதுச்சேரி - என்.ஆர்.காங் தலைவர் ரெங்கசாமி வெற்றி\nபுதுச்சேரி தட்டாஞ்சாவடி தொகுதி - என்.ஆர்.காங்கிரஸ் தலைவர் ரெங்கசாமி வெற்றி\nபுதுச்சேரி ராஜ்பவன் தொகுதி - என்.ஆர்.காங். வெற்றி\nபுதுச்சேரி ராஜ்பவன் தொகுதியில் என்.ஆர்.காங்கிரஸ் வேட்பாளர் லட்சுமி நாராயணன் வெற்றி\nஎன்.ஆர்.காங்கிரஸ் வேட்பாளர் லட்சுமி நாராயணன் 3672 வாக்குகள் வித்தியாசத்தில் வெற்றி","link":"https:\/\/www.polimernews.com\/view\/145415-புதுச்சேரி-சட்டமன்ற-தேர்தலில்-வெற்றி-பெற்ற-வேட்பாளர்கள்-விவரங்கள்..-!","image":["http:\/\/img.polimernews.com\/uploads\/web\/images\/original\/1619989497145415.jpg"],"pubdate":"Mon, 03 May 2021 02:18:33 +0530"},{"title":"கலைஞர் வழிநின்று கடமையை ஆற்றுவோம்: மு.க.ஸ்டாலின்","text":"மக்கள் எதிர்பார்ப்பை நிறைவேற்றும் வகையில் பணியாற்றுவோம் என தி.மு.க. தலைவர் மு.க.ஸ்டாலின் தெரிவித்துள்ளார். தி.மு.க. எம்.எல்.ஏ.க்கள் நாளை நடைபெறுவதாகவும் அவர் கூறியுள்ளார்.\nதமிழக முதலமைச்சராக பொறுப்பேற்க உள்ள திமுக தலைவர் மு க ஸ்டாலின், கொளத்தூர் தொகுதியில் வெற்றிபெற்ற சான்றிதழை பெற்ற பின்னர் அண்ணா மற்றும் கலைஞர் நினைவிடங்களில் வைத்து மரியாதை செலுத்தினார்.\nபின்னர் செய்தியாளர்களிடம் பேசிய ஸ்டாலின், மகத்தான வெற்றிக்கு வழி வகுத்துக் கொடுத்துள்ள அனைவருக்கும் நன்றி தெரிவிப்பதாகக் கூறினார்.பத்தாண்டு காலமாக தமிழகம் பாதாளத்திற்கு போய் உள்ளதாகக் குறிப்பிட்ட ஸ்டாலின், அதனை சரி செய்வதற்காகவே தி.மு.க.வுக்கு மிகப்பெரிய வெற்றியை மக்கள் அளித்திருப்பதாகக் குறிப்பிட்டார்.\nதங்களுக்கு வாக்களிக்காதவர்களுக்கும் சேர்த்து தங்கள் பணி அமையும் என்றும், வாக்குறுதிகள் அனைத்தும் படிப்படியாக நிறைவேற்றப்படும் எனவும் ஸ்டாலின் உறுதி அளித்தார்\nகொரோனா நிலைமையை மனதில் வைத்துக் கொண்டு பதவிப் பிரமாண நிகழ்ச்சி ஆளுநர் மாளிகையிலேயே எளிமையாக நடத்தப்படும் என்றார்.\nவாழ்த்து தெரிவித்த தேசிய தலைவர்களின் அறிவுரை மற்றும் ஆலோசனை ஏற்று செயல்படுவதாகவும் அவர்களும் ஒத்துழைப்பு தரவேண்டும் என்றும் ஸ்டாலின் கேட்டுக் கொண்டார்.","link":"https:\/\/www.polimernews.com\/view\/145414-கலைஞர்-வழிநின்று-கடமையை-ஆற்றுவோம்:-மு.க.ஸ்டாலின்","image":["http:\/\/img.polimernews.com\/uploads\/web\/images\/original\/1619986818145414.jpg"],"pubdate":"Mon, 03 May 2021 01:39:54 +0530"},{"title":"என்.ஆர்.காங்கிரஸ் - பாஜக கூட்டணி அபாரம்: புதுச்சேரி முதல்வராகிறார் என்.ரங்கசாமி","text":"<p><img src=\"https:\/\/static.hindutamil.in\/hindu\/uploads\/news\/2021\/05\/03\/large\/666489.jpg\" \/><\/p><p>புதுச்சேரி சட்டப்பேரவைத் தேர் தலில் என்.ஆர்.காங்கிரஸ் - பாஜக கூட்டணி அபார வெற்றி பெற்றுள்ளது. முதல்வராக என்.ரங்கசாமி பொறுப் பேற்கிறார்.<\/p>\n\n<p>புதுச்சேரியில் கடந்த 2016 சட்டப் பேரவை தேர்தலில் காங்கிரஸ் - திமுக கூட்டணி வெற்றி பெற்றது. நாரா யணசாமி தலைமையில் காங்கிரஸ் ஆட்சி அமைத்தது. ஆளுநராக இருந்த கிரண்பேடிக்கும் முதல்வர் நாரா யணசாமிக்கும் இடையே தொடக்கத் தில் இருந்தே பனிப்போர் நிலவியது. யாருக்கு அதிகாரம் என்பதில் இரு வருக்கும் மோதல் ஏற்பட்டது. இத னால், 5 ஆண்டுகளாக புதுவையில் குழப்ப நிலை நீடித்தது.<\/p>","link":"https:\/\/www.hindutamil.in\/news\/tamilnadu\/666489-puducherry.html?frm=rss_more_article","image":["https:\/\/static.hindutamil.in\/hindu\/uploads\/news\/2021\/05\/03\/large\/666489.jpg"],"pubdate":"2021-05-03T03:30:05+00:00"}]