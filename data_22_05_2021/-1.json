[{"title":"வங்கக்கடலில் புதிய காற்றழுத்த தாழ்வுப் பகுதி  இன்று உருவாகும்: வானிலை ஆய்வு மையம்","text":"வங்கக்கடலில் புதிய காற்றழுத்த தாழ்வுப் பகுதி இன்று உருவாகும் என வானிலை ஆய்வு மையம் தெரிவித்துள்ளது.\nஇதுகுறித்து சென்னை வானிலை ஆய்வு மையம் வெளியிட்ட அறிக்கையில், வடக்கு அந்தமான் மற்றும் மத்திய கிழக்கு வங்கக்கடல் மற்றும் அதனை ஒட்டிய பகுதிகளில்  இன்று புதிய காற்றழுத்தத் தாழ்வுப்பகுதி உருவாகவுள்ளதாக குறிப்பிடப்பட்டுள்ளது.\nஇது அடுத்தடுத்து வலுவடைந்து வருகிற  24ஆம் தேதி புயலாக மாறி, மே 26ஆம் தேதி மேற்கு வங்கம் மற்றும் ஒடிசா இடையே கரையை கடக்க வாய்ப்புள்ளதாக தெரிவிக்கப்பட்டுள்ளது. இந்த புயலுக்கு யாஸ் என பெயர் சூட்டப்பட்டுள்ளது.","link":"https:\/\/www.polimernews.com\/view\/146704-வங்கக்கடலில்-புதிய-காற்றழுத்த-தாழ்வுப்-பகுதி--இன்று-உருவாகும்:-வானிலை-ஆய்வு-மையம்","image":["http:\/\/img.polimernews.com\/uploads\/web\/images\/original\/1621646403146704.jpg"],"pubdate":"Sat, 22 May 2021 06:47:57 +0530"},{"title":"புதுச்சேரியில் தற்காலிக சபாநாயகராக லட்சுமி நாராயணன் நியமனம்","text":"புதுச்சேரியில் சட்டப்பேரவை தற்காலிக சபாநாயகராக லட்சுமி நாராயணன் நியமிக்கப்பட்டுள்ளார்.\nபுதுச்சேரி முதலமைச்சராக கடந்த 7ம் தேதி பதவியேற்றுக்கொண்ட ரங்கசாமி, தற்காலிக சபாநாயகரை நியமிக்கும் கடிதத்தை துணைநிலை ஆளுநரிடம்  வழங்கிருந்தார்.\nஅண்மையில் கொரோனா சிகிச்சை முடிந்து ரங்கசாமி வீடு திரும்பிய நிலையில், ராஜ்பவன் தொகுதி எம்எல்ஏ லட்சுமி நாராயணனை தற்காலிக சபாநாயகராக நியமித்து தமிழிசை உத்தரவிட்டார்.","link":"https:\/\/www.polimernews.com\/view\/146703-புதுச்சேரியில்-தற்காலிக-சபாநாயகராக-லட்சுமி-நாராயணன்-நியமனம்","image":["http:\/\/img.polimernews.com\/uploads\/web\/images\/original\/1621646055146703.jpg"],"pubdate":"Sat, 22 May 2021 06:43:04 +0530"},{"title":"அரசு வேலை வாங்கித் தருவதாகக் கூறி ரூ.6 கோடி ரூபாய் மோசடி? முன்னாள் அமைச்சர் நிலோபர் கபில் மீது புகார்","text":"அரசு வேலை வாங்கித் தருவதாகக் கூறி 6 கோடி ரூபாய் மோசடி செய்திருப்பதாக முன்னாள் அமைச்சர் நிலோபர் கபில் மற்றும் குடும்பத்தினர் 4 பேர் மீது அவரின் உதவியாளராக இருந்தவர் டி.ஜி.பி அலுவலகத்தில் புகார் அளித்துள்ளார்.\nதிருப்பத்தூர் மாவட்டம் வாணியம்பாடியைச் சேர்ந்தவர் பிரகாசம். வயது 47. இவர் அதிமுக அரசின் தொழிலாளர் நலத்துறை அமைச்சராக இருந்த நிலோபர் கபிலிடம் உதவியாளராக பணியாற்றி வந்தார். இந்நிலையில் பிரகாசம் டி.ஜி.பி அலுவலகத்தில் முன்னாள் அமைச்சர் நிலோபர் கபில் மற்றும் அவரின் நெருங்கிய உறவினர்களான ஜாபர், இத்திரிஸ் கபில், முகமது காசிப் மற்றும் வாகித் ஆகிய 4 பேர் மீது பண மோசடிப் புகார் ஒன்றை அளித்துள்ளார்.\nபுகாரில், நிலோபர் கபில் தொழிலாளர் நலத்துறை அமைச்சராக பணியாற்றியபோது, தனது தொழிலாளர் நலத்துறையிலும், வக்பு வாரியத்திலும் அரசு வேலை வாங்கித் தருவதாகக் கூறி சுமார் 105 நபர்களிடம் 6 கோடியே 62 லட்சத்து 36 ஆயிரம் பணம் பெற்றுள்ளார் எனவும், பணம் அளிக்க வந்தவர்களிடம் அந்த பணத்தை உதவியாளராக இருந்த தன்னிடம் நேரடியாகக் கொடுக்கச் சொல்லியும், தனது வங்கி கணக்கில் செலுத்தச் சொல்லியும், காசோலையாகவும் பெற்றுக் கொண்டதாகவும் தெரிவித்துள்ளார்.\nபணத்தை தன் வங்கிக் கணக்கில் பெற்றபின் அந்த பணத்தை முன்னாள் அமைச்சர் நிலோபர் கபில் உத்தரவின் பேரிலும், அவர்களின் நெருங்கிய உறவினர்களான ஜாபர், இத்திரிஸ் கபில், முகமது காசிப் மற்றும் வாகித் ஆகிய 4 பேரின் உத்தரவின் பேரிலும் அவர்களின் வங்கிக் கணக்கிற்கு மாற்றி மாற்றி செலுத்தியதாகவும் அவர் தெரிவித்துள்ளார்.\nஇந்நிலையில், பணம் பெற்றபின் கொரோனா நோய்த் தொற்றைக் காரணம் காட்டி சொன்னபடி வேலை வாங்கித் தராமலும், வாங்கிய பணத்தையும் திருப்பித் தராமலும் அமைச்சரும் அவர்களின் உறவினர்கள் 4 பேரும் அலைக்கழித்து வந்தாகக் குற்றஞ்சாட்டியுள்ளார்.\nமேலும், வேலை வேண்டாம் கொடுத்த பணத்தை வட்டியுடன் திருப்பித் தரும்படி கேட்டவர்களிடம் தேர்தல் நெருங்குகிறது என்றும் அடுத்த முறையும் நானே அமைச்சராக வருவேன் என்றும், அப்போது சொன்னபடி வேலையைப் பெற்றுத் தருகிறேன் என்றும் சமாதானம் செய்து, தன் மீது நம்பிக்கை இல்லை என்றால் கொடுத்த பணத்திற்கான காசோலையை தனது உதவியாளரிடம் பெற்றுக்கொள்ளுமாறு கூறியதாக தெரிவித்துள்ளார்.\nபின்னர் முன்னாள் அமைச்சர் நிலோபர் கபில் தன்னை அழைத்து தன் பெயரிலும், தனது மனைவி பெயரிலும் உள்ள காசோலையை கொடுக்கச் சொல்லி கேட்டுக்கொண்டதன் பேரில், பணம் கொடுத்தவர்களிடம் அவர்கள் கொடுத்த பணத்திற்கு ஈடாக தனது பெயரிலும், தனது மனைவியின் பெயரிலும் உள்ள காசோலையை கொடுத்ததாக தெரிவித்துள்ளார்.\nஇந்நிலையில் முன்னாள் அமைச்சர் நிலோபர் கபிலுக்கு இந்த தேர்தலில் இடமில்லை என்ற அறிவிப்பு வெளிவந்தபின் காசோலையைப் பெற்றவர்கள் அமைச்சர் மீதுமட்டுமல்லாமல் தன் மீது காவல் நிலையங்களில் புகார் அளித்தும், நேரடியாக பணம் கேட்டு தன்னையும் தன் குடும்பத்தாரையும் தொந்தரவு செய்து வருவதாகவும் தெரிவித்துள்ளார். மேலும், புகாரில் அமைச்சரிடம் பணம் கொடுத்த 105 நபர்களின் பெயர்களையும், அவர்கள் கொடுத்த பணத்தையும் குறிப்பிட்டுள்ள பிரகாசம், வேலை கிடைக்கும் என்ற நம்பிக்கையில் பணம் கொடுத்தவர்களை மோசடி செய்து அவர்கள் அளித்த 6 கோடி ரூபாயில் இங்கிலாந்தில் உள்ள தனது மூத்த மகள் நர்ஜீஸ் பெயரில் சொத்து வாங்கியுள்ளதாகவும் குறிப்பிட்டுள்ளார்.\nமேலும், பணத்தைக் கொடுத்து ஏமாந்தவர்களிடம் அவர்களின் பணத்தை திருப்பி ஒப்படைக்கும்படியும், நம்பிக்கை கொடுத்து மக்களை ஏமாற்றி 6 கோடி ரூபாய் மோசடி செய்துள்ள முன்னாள் அமைச்சர் மற்றும் அவரது குடுபத்தார் 4 பேர் மீதும் உரிய விசாரணை நடத்தி சட்ட நடவடிக்கை எடுக்கும்படியும், தனக்கும் தனது குடும்பத்தாருக்கும் உரிய பாதுகாப்பு வழங்கக்கோரியும் புகாரில் பிரகாசம் குறிப்பிட்டுள்ளார்.\nஇந்நிலையில் முன்னாள் அமைச்சர் நிலோபர் கபில் கட்சிக்கும் கட்சியின் மாண்பிற்கும் களங்கம் விளைவித்ததாகக் கூறி கட்சியின் அடிப்படை உறுப்பினர் பொறுப்பிலிருந்து நீக்கப்பட்டுள்ளது குறிப்பிடத்தக்கது.","link":"https:\/\/www.polimernews.com\/view\/146702-அரசு-வேலை-வாங்கித்-தருவதாகக்-கூறி-ரூ.6-கோடி-ரூபாய்-மோசடி?-முன்னாள்-அமைச்சர்-நிலோபர்-கபில்-மீது-புகார்","image":["http:\/\/img.polimernews.com\/uploads\/web\/images\/original\/1621645611146702.jpg"],"pubdate":"Sat, 22 May 2021 06:34:43 +0530"},{"title":"மருத்துவ வல்லுநர் குழுவுடன் முதலமைச்சர் மு.க.ஸ்டாலின் இன்று ஆலோசனை","text":"கொரோனா பரவல் அதிகரிப்பதை தடுக்க அடுத்தகட்ட நடவடிக்கை தொடர்பாக முதலமைச்சர் மு.க.ஸ்டாலின் தலைமையில் இன்று அனைத்து சட்டமன்ற கட்சி உறுப்பினர்கள் குழு கூட்டம் நடக்கிறது. மருத்துவ நிபுணர்களுடனும் முதலமைச்சர் இன்று கலந்தாலோசிக்க உள்ளார்.\nதமிழகத்தில் கொரோனா பாதிப்பு நாளுக்கு நாள் அதிகரித்து, தற்போது 36 ஆயிரத்தைக் கடந்துள்ளது. நோய்த்தொற்றைக் கட்டுப்படுத்தவும், ஆக்சிஜன் பற்றாக்குறையைப் போக்கவும் முதலமைச்சர் மு.க.ஸ்டாலின் தொடர்ச்சியாக பல்வேறு நடவடிக்கைகளை மேற்கொண்டு வருகிறார்.\nகொரோனா பரவலைக் கட்டுப்படுத்த பிறப்பிக்கப்பட்ட முழு ஊரடங்கு 24ந் தேதியுடன் நிறைவடைகிறது. கடும் கட்டுப்பாடுகள் காரணமாக சென்னையில் கொரோனா பரவல் குறைந்து வருகிறது. முழு ஊரடங்கு அமலில் உள்ளதால் மற்ற பகுதிகளிலும் படிப்படியாக நோய்த்தொற்று குறையும் என்று எதிர்பார்க்கப்படுகிறது.\nஇந்நிலையில், அடுத்தகட்டமாக மேற்கொள்ள வேண்டிய நடவடிக்கை குறித்து அரசால் அமைக்கப்பட்டுள்ள மருத்துவ வல்லுனர் குழுவுடன் இன்று முதலமைச்சர் ஸ்டாலின் ஆலோசனை நடத்துகிறார்.\nஅத்துடன், கொரோனா தடுப்பு ஆலோசனைக்காக அமைக்கப்பட்ட 13 சட்டமன்றக் கட்சி உறுப்பினர்கள் குழுவுடனும் முதலமைச்சர் மு.க.ஸ்டாலின் இன்று கலந்தாலோசிக்கிறார். தலைமைச் செயலகத்தில் காலை 11.30 மணிக்கு இந்தக் கூட்டம் நடைபெற உள்ளது.\nமருத்துவ வல்லுனர்கள் மற்றும் சட்டமன்றக் கட்சி உறுப்பினர்கள் குழுவினர் தெரிவிக்கும் கருத்துக்களின் அடிப்படையில் ஊரடங்கை நீட்டிப்பது, கட்டுப்பாடுகளை மேலும் தீவிரப்படுத்துவது குறித்து தமிழக அரசு முடிவெடுக்கும் என்று கூறப்படுகிறது.","link":"https:\/\/www.polimernews.com\/view\/146701-மருத்துவ-வல்லுநர்-குழுவுடன்-முதலமைச்சர்-மு.க.ஸ்டாலின்-இன்று-ஆலோசனை","image":["http:\/\/img.polimernews.com\/uploads\/web\/images\/original\/1621644188146701.jpg"],"pubdate":"Sat, 22 May 2021 06:11:38 +0530"},{"title":"மே-22: சென்னையில் ஒரு லிட்டர் பெட்ரோல் விலை ரூ.94.71, டீசல் ரூ.88.62-க்கும் விற்பனை!!","text":"<p>சென்னை: பெட்ரோல் மற்றும் டீசல் விலை தினமும் மாற்றி அமைக்கப்படுகிறது. ஆனால் இன்று நேற்றைய விலையில் மாற்றமில்லை. அதன் அடிப்படையில் இன்றைய பெட்ரோல் விலை லிட்டருக்கு ரூ.94.71,ஆகவும், டீசல் விலை லிட்டருக்கு ரூ.88.62-ஆகவும் நிர்ணயம் செய்யப்பட்டுள்ளது. இந்த விலை இன்று காலை 6 மணி முதல் அமலுக்கு வந்தது. <\/p>","link":"http:\/\/www.dinakaran.com\/Latest_Detail.asp?Nid=678890","image":["https:\/\/img.dinakaran.com\/data1\/DNewsimages\/"],"pubdate":"22-5-2021 6:36"}]