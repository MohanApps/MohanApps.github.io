[{"title":"ஜோலார்பேட்டை: உறவு முறைச் சிக்கல்; குடும்பத்தில் எதிர்ப்பு! விஷம் குடித்து பலியான உயிர்!","text":"<p>திருப்பத்தூர் மாவட்டம், ஜோலார்பேட்டையை அடுத்துள்ள பெரிய மூக்கனூர் கிராமத்தைச் சேர்ந்த ஆட்டு வியாபாரி ஒருவரின் 19 வயது மகளும், அதே பகுதியில் வசிக்கும் ராம் (பெயர் மாற்றப்பட்டுள்ளது ) என்பவரின் 22 வயது மகனும் கடந்த ஓராண்டாக காதலித்துவந்ததாகச் சொல்லப்படுகிறது. இவர்களின் காதல் விவகாரம் இரு வீட்டுப் பெற்றோர்களுக்கும் சமீபத்தில்தான் தெரியவந்துள்ளது. இரு தரப்பும் பங்காளி உறவு முறை எனக் கூறப்படுகிறது. இதனால், அண்ணன் தங்கை முறை  எனக் கூறி காதலை முறித்துக்கொள்ளுமாறு பெற்றோர்கள் எச்சரித்துள்ளனர்.<\/p><figure><img src=\"https:\/\/gumlet.assettype.com\/vikatan\/2021-06\/b8d97a3f-ee20-4873-ae18-a15e4c7d905f\/WhatsApp_Image_2021_06_28_at_2_37_51_PM.jpeg\" \/><figcaption>விஷம் குடித்த இளம் ஜோடி<\/figcaption><\/figure><p>எதிர்ப்பை மீறி, இருவரும் இரண்டு தினங்களுக்கு முன் வீட்டிலிருந்து யாருக்கும் தெரியாமல் வெளியேறியுள்ளனர். நாட்றம்பள்ளி அருகே அக்ரஹாரத்திலுள்ள மலைக்கோயிலுக்கு  சென்று திருமணம் செய்துகொண்டு மணக்கோலத்தில் வீட்டுக்கு வந்துள்ளனர். அதிர்ச்சியடைந்த பெற்றோர்கள் கடுமையாகத் திட்டித் தீர்த்து வீட்டுக்குள் அனுமதிக்காமல் விரட்டியதாகவும் கூறப்படுகிறது.<\/p><p>இதனால், மன வேதனையடைந்தவர்கள், திருமணம் செய்த கோயிலுக்கே சென்று விஷம் குடித்தனர். மயக்கமடைந்த நிலையில் கிடந்த இருவரையும் அங்கிருந்த சிலர் உடனடியாக மீட்டு திருப்பத்தூர் அரசு மருத்துவமனையில் அனுமதித்துள்ளனர். அங்கு சிகிச்சைப் பலனளிக்காமல், பெண் உயிரிழந்தார். இளைஞன் கவலைக்கிடமாக இருப்பதால், மேல் சிகிச்சைக்காக கிருஷ்ணகிரியிலுள்ள தனியார் மருத்துவமனையில் அனுமதிக்கப்பட்டிருக்கிறார்.<\/p><figure><img src=\"https:\/\/gumlet.assettype.com\/vikatan\/2021-06\/57a7c34f-e823-4925-a220-ebb852b145d1\/WhatsApp_Image_2021_06_28_at_2_36_40_PM__1_.jpeg\" \/><figcaption>சூறையாடப்பட்ட காதலன் வீடு<\/figcaption><\/figure><p>இந்தநிலையில், பெண்ணின்<a href=\"https:\/\/www.vikatan.com\/news\/tamilnadu\"> உறவினர்கள் சிலர் ஆத்திரமடைந்து அந்த இளைஞனின் வீட்டுக்குள் புகுந்து பொருள்கள் சிலவற்றை அடித்து உடைத்ததாகவும் கூறப்படுகிறது<\/a>. தகவலறிந்து சம்பவ இடத்துக்கு விரைந்த ஜோலார்பேட்டை போலீஸார் இரு தரப்பையும் சமரசம் செய்து உரிய நடவடிக்கை எடுப்பதாகத் தெரிவித்தனர். அதன் பின்னரே பெண் வீட்டுத் தரப்பினர் அமைதி காத்தனர். தற்கொலை தொடர்பாக நாட்றம்பள்ளி போலீஸாரும், இளைஞன் வீடு சூறையாடப்பட்ட சம்பவம் தொடர்பாக ஜோலார்பேட்டை போலீஸாரும் விசாரணை மேற்கொண்டுவருகிறார்கள்.<\/p>","link":"https:\/\/www.vikatan.com\/news\/crime\/police-investigating-a-suicide-incident-in-jolarpet","image":["https:\/\/gumlet.assettype.com\/vikatan\/2021-06\/0f989bd8-2d3a-4949-a652-83be4108b9b0\/WhatsApp_Image_2021_06_28_at_2_36_40_PM.jpeg"],"pubdate":"Mon, 28 Jun 2021 11:00:02 +0000"},{"title":"சாயத் தொழிற்சாலைகளுக்காக கொள்ளை போகும் பனை மரங்கள்; தடுத்து நிறுத்துமா தமிழக அரசு?","text":"<p>கடந்த சில மாதங்களாக, திருவாரூர், நாகப்பட்டினம் மாவட்டங்களில் இருந்து ஆயிரக்கணக்கனக்கான பனை மரங்கள் வெட்டப்பட்டு, திருப்பூர் மற்றும் அதன் சுற்றுவட்டாரப் பகுதிகளில் உள்ள சாயத் தொழிற்சாலைகளுக்குக் கொண்டு செல்லப்படுகின்றன. செங்கல் காலவாய்களுக்காகவும் அதிகளவில் பனை மரங்கள் வெட்டப்படுகின்றன. இது சுற்றுச்சூழல் ஆர்வலர்கள் மத்தியில் மிகுந்த கவலையை ஏற்படுத்தியுள்ளது. பொது இடங்களில் உள்ள பனை மரங்களை திருட்டுத்தனமாக வெட்டி எடுத்துச் செல்வதோடு மட்டுமல்லாமல். விவசாய நிலங்களில் உள்ள பனை மரங்களை, ஒரு மரத்துக்கு 200 ரூபாய் வீதம் விலை கொடுத்து வியாபாரிகள் வாங்கிச் செல்கிறார்கள். சுற்றுச்சூழலுக்கு பல வகைகளிலும் பெரும் துணையாக உள்ள பனை மரங்களைப் பாதுகாக்க தமிழக அரசு சிறப்பு திட்டங்களையும், கடுமையான சட்டங்களையும் உருவாக்க வேண்டும் எனச் சுற்றுச்சூழல் ஆர்வலர்கள் வலியுறுத்துகிறார்கள்.<\/p><figure><img src=\"https:\/\/gumlet.assettype.com\/vikatan\/2021-06\/1b2704cf-b07d-4c52-be9c-ed5cd042b56a\/IMG_20210626_135154.jpg\" \/><figcaption>மரம் கடத்தல் <\/figcaption><\/figure><p>இதுகுறித்து நம்மிடம் விரிவாகப் பேசிய கீரின் நீடா அமைப்பினர், ``பொதுவாக பனை மரங்கள் பயிரிடப்படுவதில்லை. இது புல்லினத்தைச் சேர்ந்த ஒரு தாவரப் பேரினம் ஆகும். பனைகள் இயற்கையிலே தானாகவே வளர்ந்து பெருகுகின்றன. பனை வளர்ந்து முதிர்ச்சி அடைந்து பெரிய மரங்களாக வளரத் தொடங்குவதற்கு 15 ஆண்டுகளுக்கு மேல் ஆகும். திருவாரூர், நாகப்பட்டினம் மாவட்டங்களில் இயற்கையாக உருவாகி தானாக வளர்ந்த பனை மரங்கள் லட்சக்கணக்கில் இருந்தன. இவற்றில் பெரும்பகுதி, செங்கல் சூளைக்காக வெட்டப்பட்டன. எஞ்சியுள்ள மரங்களுக்கும் தற்போது மிகப்பெரும் ஆபத்து தொடங்கியுள்ளது. விவசாயிகளில் சிலர், தங்களது விளைநிலங்களில் 40 - 50 ஆண்டுகளாக வளர்ந்து நின்று கொண்டிருக்கும் பனை மரங்களின் அருமையை உணராமல், வெறும் 200 ரூபாய்க்காக வெட்ட அனுமதிக்கிறார்கள். இது கொடுமையிலும் கொடுமை. இதே நிலைமை தொடர்ந்தால் தமிழ்நாட்டின் மற்ற மாவட்டங்களில் உள்ள பனை மரங்களுக்கும் ஆபத்து ஏற்படும்.<\/p><p>பனை தமிழ்நாட்டின் மாநில மரமாகும். பனை மரத்தில் மொத்தம் 34 வகைகள் இருக்கின்றன. தமிழ்நாட்டில் மட்டும் 5 கோடி பனை மரங்கள் உள்ளன. ஒரு பனை மரத்திலிருந்து ஒரு வருடத்துக்கு பதநீர் 180 லிட்டர், பனை வெல்லம் 25 கிலோ, பனஞ்சீனி 16 கிலோ, தும்பு (மிதியடி பிரஸ் தயாரிக்கப் பயன்படுகிறது) 11.4 கிலோ, ஈக்கு 2.25 கிலோ, விறகு 10 கிலோ, ஓலை 10 கிலோ, நார் 20 கிலோ அளவுக்கு கிடைக்கிறது என நிபுணர்கள் தெரிவிக்கின்றனர்.<\/p><figure><img src=\"https:\/\/gumlet.assettype.com\/vikatan\/2021-06\/84c0e19f-6a3f-4387-91ab-dfd322880d10\/IMG_20210626_135128.jpg\" \/><\/figure><p>Also Read: <a href=\"https:\/\/www.vikatan.com\/news\/environment\/karur-village-youngsters-planted-500-trees-to-retrieve-greenery-in-their-village\">500 மரக்கன்றுகள், 1000 பனை விதைகள்... வறட்சி கிராமத்தை `பசுமை'யாக்கும் கரூர் இளைஞர்கள்!<\/a><\/p><p>ஒரு காலத்தில் விவசாயம், கைத்தறிக்கு அடுத்தபடியாக பெரிய அளவில் வேலை வாய்ப்பைக்கொண்டதாகவும் பனைத்தொழில் விளங்கியது. 1985-86-ம் ஆண்டில் தேசிய அளவில் 6.94 லட்சம் வேலை வாய்ப்பையும் தமிழ்நாட்டு அளவில் 5.87 லட்சம் வேலை வாய்ப்பையும் பனைத் தொழில் வழங்கியிருக்கிறது. இதில் பனைத் தொழிலாளர்கள் வெல்லம் காய்ச்சும் பெண்கள், தும்புக் கைவினைஞர்கள், வியாபாரிகள் ஆகியோர் அடங்குவர். இளம் மரங்கள் நீங்கலாக பனையேறத் தகுந்த எல்லா மரங்களையும் பயன்படுத்தினால் தமிழகத்தில் மட்டும் 10 லட்சம் பேருக்கான வேலை வாய்ப்பை உருவாக்கலாம். <\/p><p>மிக ஆழத்தில் உள்ள நிலத்தடிநீரை பனைமரங்களின் வேர்கள் மேலே கொண்டு வந்துவிடும் தன்மை கொண்டது. இதன் வேர்கள் நிலத்தடி நீரை தனக்குள் சேமித்தும் வைக்கும். அசுத்தமான தண்ணீரை சுத்திகரிப்பு செய்து, நன்னீராக மாற்றித் தரக்கூடிய மிகவும் உன்னதமான பணியையும் பனை மரத்தின் வேர்கள் செய்கின்றன. மண் அரிப்பையும் இவை தடுப்பதால்தான், பல்வேறு நீர்நிலைகளின் ஓரங்களில் நம் முன்னோர்கள் பனை மரங்களை உருவாக்கி வைத்தனர். இவை புயல் தடுப்பு வேலியாகவும் பயன்படுகின்றன. பனை மரங்கள் அழித்தொழிப்பால், நிலத்தடி நீருக்கு மிக மோசமான தட்டுப்பாடு தமிழ்நாட்டில் உருவாகும் அபாயம் உள்ளது. இத்தகைய சிறப்புகள் வாய்ந்த பனை மரங்கள் விறகுக்காக முழுவதும் வெட்டப்படுவதும் அழிக்கப்படுவதும் வேதனை தரக்கூடிய ஒன்றென சுற்றுச்சூழல் ஆர்வலர்களின் நியாயமான கவலையைத் தமிழ்நாடு அரசு அவசர அவசியம் கருதி பனைமரங்கள் பாதுகாப்பை உறுதி செய்ய வேண்டும்.<\/p><figure><img src=\"https:\/\/gumlet.assettype.com\/vikatan\/2021-01\/28b77e9f-5499-43b2-b0b3-727004766cab\/karuppatti_4.jpg\" \/><figcaption>பனை மரங்கள்<\/figcaption><\/figure><p>Also Read: <a href=\"https:\/\/www.vikatan.com\/news\/agriculture\/public-works-department-retired-elangovan-sharing-about-organic-farming-scientist-nammalvar-2\">பூச்சிக் கட்டுப்பாடும் பனை மரங்களும்! - நம்மாழ்வார் சொல்லிய ஒப்பீடு!<\/a><\/p><p>இயற்கையின் கற்பகத்தருவாக விளங்கிவரும் பனை மரங்களை அழிப்பதும் சேதப்படுத்துவதும் கடும் தண்டனைக்குரிய குற்றம் என்று சட்டம் இயற்றுவது இன்றியமையாதது. பனை மர வளர்ப்பை பொதுமக்களிடையே ஊக்குவிக்கவும், ஏற்கெனவே உள்ள பனை மரங்களை பொதுமக்கள் பாதுகாக்கவும், தமிழக அரசு சிறப்புத் திட்டங்களை வகுக்க வேண்டும். குறிப்பாக, விவசாய நிலங்களில் உள்ள பனைகள் வெட்டப்படாமல் பாதுகாக்க, சம்பந்தப்பட்ட விவசாயிக்கு, ஆண்டுக்கு ஒரு பனை மரத்துக்கு 50 ரூபாய் வீதம் ஊக்கத்தொகை கொடுக்க முன்வர வேண்டும். இதற்கு அரும்பாடுபட்டு வரும் சுற்றுச்சூழல் தன்னார்வலர்கள் மற்றும் அமைப்புகளைத் தமிழக அரசு ஊக்கப்படுத்தி, துணை நிற்க வேண்டும்’’ எனத் தெரிவிக்கிறார்கள். <\/p><p>இது தொடர்பாக, தமிழ்நாட்டில் உள்ள மற்ற சுற்றுச்சூழல் அமைப்புகளையும் ஒருங்கிணைந்து, தமிழக அரசின் தலைமைச் செயலாளர் இறையன்பு அவர்களைச் சந்தித்து மனு கொடுக்க, கிரீன் நீடா அமைப்பினர் முடிவு செய்திருக்கிறார்கள்.<\/p>","link":"https:\/\/www.vikatan.com\/news\/agriculture\/large-number-of-palm-trees-are-cut-down-for-dyeing-factories-and-brick-kilns","image":["https:\/\/gumlet.assettype.com\/vikatan\/2021-06\/0b606179-ffd5-4b61-b201-0fbcfc3732e0\/IMG_20210626_135128.jpg"],"pubdate":"Mon, 28 Jun 2021 09:30:54 +0000"},{"title":"கரூர்: `வட்ட கிணறு, வற்றாத கிணறு சார்; மூணு நாளா காணலை!' -வடிவேல் பட பாணியில் புகார்","text":"<p>நகைச்சுவை நடிகர் வடிவேல் ஒரு படத்தில், `ஐயய்யோ இங்கிருந்த கிணத்தைக் காணவில்லை. அதை யாரோ திருடிவிட்டனர். வட்ட கிணறு, வற்றாத கிணறு சார்' என்று காவல்துறையிடம் புகார் கொடுத்து, எல்லோரையும் சிரிக்கவைத்தார். இதே பாணியில், கரூர் மாவட்டத்திலுள்ள ஒரு கிராமத்திலிருந்த பொதுக் கிணற்றை மூன்று நாள்களாகக் காணவில்லை என்று அந்த கிராம மக்கள் சீரியஸாக முதல்வர் வரை புகார் கூறி, பரபரப்பை ஏற்படுத்தியிருக்கிறார்கள்.<\/p><figure><img src=\"https:\/\/gumlet.assettype.com\/vikatan\/2021-06\/901654fc-8268-42a9-95c1-ead7edd9f7c4\/well_iruntha_idam.jpg\" \/><figcaption>கிணறு இருந்த இடம்<\/figcaption><\/figure><p>Also Read: <a href=\"https:\/\/www.vikatan.com\/news\/environment\/karur-district-collector-says-sanctuary-for-slender-loris-will-be-announced-soon\">`தேவாங்குகளுக்கு காப்புக்காட்டில் விரைவில் சரணாலயம்!' - அறிவித்த கரூர் ஆட்சியர்<\/a><\/p><p>கரூர் மாவட்டம், தோகைமலை ஒன்றியத்தில் இருக்கிறது பொருந்தலூர் கிராமம். இந்த ஊராட்சியிலுள்ள தெலுங்கப்பட்டி மேலத்தெருவில் இருக்கும் 2-வது வார்டில், அரசு மற்றும் கிராமப் பஞ்சாயத்துக்குச் சொந்தமான 100 அடி ஆழம் உள்ள கிணறு ஒன்று இருந்துள்ளது. இந்தப் பொது உறை கிணற்றைத்தான் தனிநபர் ஒருவர் மூடி, அந்த இடத்தை வேலிபோட்டு அடைத்து அபகரித்துவிட்டதாக கிராம மக்கள் 'பகீர்' புகார் கிளப்புகிறார்கள்.<\/p><p> இது குறித்து, நம்மிடம் பேசிய சமூக ஆர்வலரான பழனிசாமி,<\/p><figure><img src=\"https:\/\/gumlet.assettype.com\/vikatan\/2021-06\/5fa48466-2c5c-4b93-b3e1-e97cc85b0200\/palanichami.jpg\" \/><figcaption> பழனிசாமி <\/figcaption><\/figure><p>``1946 -ம் வருடம் வெட்டப்பட்ட உறை கிணறு இது. பொருந்தலூர் ஊராட்சி நிர்வாகக் கட்டுப்பாட்டில் இந்தக் கிணறு இருந்துவந்தது. 100 அடிக்கும் மேல் ஆழமுள்ள இந்தக் கிணற்றுத் தண்ணீரைத்தான் கிராம மக்கள் குடிக்கப் பயன்படுத்தி வந்துள்ளனர். ஆனால், கடந்த நான்கு ஆண்டுகளாக இந்தக் கிணற்றில் தண்ணீர் வற்றி, பயன்பாட்டில் இல்லாமல் இருந்தது. இந்தப் பகுதியே வறட்சியான பகுதி. மக்கள் குடிநீருக்காக அல்லாடும் சூழல். அதனால், இந்தக் கிணற்றைத் தூர்வாரி, பழையபடி மக்கள் பயன்பாட்டுக்கு விடும்படி பஞ்சாயத்து நிர்வாகத்திடம் மக்கள் தொடர் கோரிக்கை வைத்து வந்தார்கள். ஆனால், பொருந்தலூர் ஊராட்சி நிர்வாகம், அதை செயல்படுத்தவில்லை. இந்தநிலையில், அந்தக் கிணற்றையொட்டி வசிக்கும் ஆதி நாராயணன் என்பவர், திடீரென இந்தக் கிணற்றை மண் போட்டு மூடிவிட்டு, அந்தக் கிணறு மற்றும் அங்கிருந்த பஞ்சாயத்துக்குச் சொந்தமான 5 சென்ட் இடத்தைச் சுற்றி வேலி அமைத்து, ஆக்கிரமித்துவிட்டார். இதைப் பார்த்ததும் மக்கள் கொந்தளித்துவிட்டனர். அவரிடம் போய் கேட்டதுக்கு, `நான் அப்படித்தான் பண்ணுவேன். முடிஞ்சதைப் பார்த்துக்குங்க' என்று சொல்லிட்டார். பஞ்சாயத்து நிர்வாகத்திடம் புகார் சொல்லியும், ஒன்றும் நடக்கவில்லை. அதனால்தான், 'கிணற்றைக் காணவில்லை' என்று முதல்வர், வருவாய்த்துறை, பி.டி.ஓ என்று பலதரப்புக்கும் புகார் அனுப்பியுள்ளோம். கிணற்றை மீட்டு, அதைப் பழையபடி தூர்வாரி மக்கள் பயன்பாட்டுக்குக் கொடுக்கணும். இல்லையென்றால், போராடுவோம்\" என்றார்.<\/p><p>கிணற்றை ஆக்கிரமித்ததாகச் சொல்லப்படும் ஆதி நாராயணனிடம் பேச முயன்றோம். அவர் நம்மிடம் பேச மறுத்துவிட்டார். இது குறித்து, பொருந்தலூர் ஊராட்சி லொளெர்க் ரவிச்சந்திரனிடம் பேசினோம்.<\/p><p>``அது பஞ்சாயத்துக்குச் சொந்தமான பொது உறை கிணறுதான். அது தூர்ந்து போய் மக்கள் பயன்பாட்டில் இல்லாமல் இருந்தது. இந்தநிலையில், ஆதி நாராயணன் அதை தூர்த்து, சுத்தி வேலி போட்டது உண்மைதான்.<\/p><figure><img src=\"https:\/\/gumlet.assettype.com\/vikatan\/2021-06\/518208b1-98bf-4a71-acce-cfa770e42c24\/well__2_.jpg\" \/><figcaption>கிணறு வெட்டப்பட்ட ஆண்டு <\/figcaption><\/figure><p>நாங்க போய்க் கேட்டதுக்கு, 'எங்க வீட்டை விரிவுபடுத்தினோம். அதற்கு, இந்தக் கிணறு இடைஞ்சலாக இருந்தது. அதனால், அதை மண் போட்டு தூர்த்தோம். அதேபோல், குழந்தைகள் இருப்பதால், அவர்களின் பாதுகாப்பு கருதியும் கிணற்றை மூடினோம். வேணும்னா, கிணறு இருந்த இடத்தைப் பஞ்சாயத்துக்குக் கொடுத்துடுறோம்'னு சொன்னார். 'கிணறு இடைஞ்சலா இருந்தா எங்ககிட்ட புகார் கொடுத்தா, அதை நாங்க மூடியிருப்போமே... நீங்களா எப்படி மூடலாம்?'னு அவரை கண்டித்துவிட்டு வந்தோம்\" என்றார்.<\/p>","link":"https:\/\/www.vikatan.com\/news\/tamilnadu\/karur-village-people-protest-against-their-village-man-who-closed-the-well","image":["https:\/\/gumlet.assettype.com\/vikatan\/2021-06\/7d0d36bf-4933-4a89-be09-f487688a4c10\/well.jpg"],"pubdate":"Mon, 28 Jun 2021 09:07:56 +0000"},{"title":"சங்கரன்கோவில்: காவலரைத் தாக்கிவிட்டுத் தப்பிய ரௌடி! - கேரளாவில் கைதுசெய்த போலீஸார்","text":"<p>தென்காசி மாவட்டம், சங்கரன்கோவில் அருகேயுள்ள கள்ளத்திகுளம் கிராமத்தைச் சேர்ந்தவர் அசோகன். கேரளாவில் வேலை செய்துவந்த அவர், கொரோனா ஊரடங்கு காரணமாக சொந்த ஊருக்கு வந்திருந்தார். எந்நேரமும் மது குடித்துவிட்டு, சாலையில் போவோர் வருவோரிடம் வம்பிழுத்துக்கொண்டிருந்த அசோகன், நான்கு தினங்களுக்கு முன்பு சாலையில் செல்வோரை அசிங்கமாகப் பேசியதுடன், தாக்கத் தொடங்கியிருக்கிறார். <\/p><figure><img src=\"https:\/\/gumlet.assettype.com\/vikatan\/2021-06\/3179898a-3581-43b2-a6c0-1c492b7ee7dc\/arrest_1.jpg\" \/><figcaption>விசாரணை நடத்திய தலைமைக் காவலர் பாலகிருஷ்ணன்<\/figcaption><\/figure><p>அதனால் அச்சமடைந்த கிராம மக்கள், தென்காசி மாவட்ட எஸ்.பி அலுவலகத்துக்கு போன் மூலம் புகார் செய்துள்ளனர். அதைத் தொடர்ந்து, சின்னக் கோவிலான்குளம் காவல் நிலையத்தின் தலைமைக் காவலர்  பாலகிருஷ்ணன் விசாரணைக்குச் சென்றிருக்கிறார். அங்குள்ள மக்களிடம் தலைமைக் காவலர் விசாரித்துக் கொண்டிருந்தபோது அங்கு வந்த ரௌடி அசோகன் தகராறு செய்ததுடன், அவர்மீது சாக்கடையை அள்ளி வீசியிருக்கிறார். அத்துடன், அவர்மீது கல்வீசித் தாக்கியதுடன், ஹெல்மெட்டை எடுத்து அடித்துள்ளார்.<\/p><p><a href=\"https:\/\/www.vikatan.com\/news\/tamilnadu\/in-sankarankoil-drunken-man-attacked-police-while-he-is-on-duty\">மதுபோதையில் இருந்த ரௌடி <\/a>அசோகனைப் பிடிக்க முயன்றபோது அங்கிருந்து தப்பியோடிவிட்டார். இது தொடர்பாக அவர்மீது வழக்கு பதிவு செய்த போலீஸார் அவரைப் பிடிக்க சின்னக் கோவிலான்குளம் காவல் நிலைய எஸ்.ஐ-யான ராமகணேஷ் தலைமையில் தனிப்படை அமைத்து தேடிவந்தனர்.<\/p><figure><img src=\"https:\/\/gumlet.assettype.com\/vikatan\/2021-06\/e3aa073d-c2d6-455d-b916-46646b2ce8f2\/arrest_2.jpg\" \/><figcaption>கைது செய்யப்பட்ட அசோகன்<\/figcaption><\/figure><p>அசோகனின் செயல்கள் அனைத்தையும் அங்கிருந்தவர்கள் வீடியோவாகப் பதிவு செய்துள்ளனர். அது வைரலாகப் பரவியநிலையில், அவரைப் பிடிக்க தனிப்படையினர் முயன்றனர். அசோகனை செல்போன் டவர் மூலம் போலீஸார் கண்காணித்தபோது அவர் கேரளாவில் பதுங்கியிருப்பது தெரியவந்தது. நண்பரின் வீட்டில் பதுங்கியிருந்த அசோகனை போலீஸார் கைதுசெய்து அழைத்து வந்தார்கள். <\/p><p><a href=\"https:\/\/www.vikatan.com\/news\/tamilnadu\/in-sankarankoil-drunken-man-attacked-police-while-he-is-on-duty\">ரௌடி அசோகனை கொரோனா மருத்துவப் பரிசோதனை<\/a>க்காக சங்கரன்கோவில் அரசு மருத்துவமனையில் அனுமதித்த போலீஸார், அதன் முடிவு வந்ததும் நீதிமன்றத்தில் ஆஜர்படுத்தி சிறையில் அடைக்கத் திட்டமிட்டுள்ளனர்.<\/p>","link":"https:\/\/www.vikatan.com\/news\/general-news\/rowdy-who-attacked-tenkasi-policeman-is-arrested-in-kerala","image":["https:\/\/gumlet.assettype.com\/vikatan\/2021-06\/433f34eb-eb1a-497b-a8da-95e0337d6309\/arrest.jpg"],"pubdate":"Mon, 28 Jun 2021 08:51:11 +0000"},{"title":"அட்மிஷன் போட்டால் ₹1,000 ஊக்கத்தொகை, வகுப்பறையில் உண்டியல்; அசத்தும் அரசுப்பள்ளி தலைமை ஆசிரியர்!","text":"<p>விருதுநகர் மாவட்டம் ஸ்ரீவில்லிபுத்தூர் அருகில் உள்ள படிக்காசுவைத்தான்பட்டி கிராமத்தில் உள்ளது ஊராட்சி ஒன்றிய தொடக்கப்பள்ளி. இப்பள்ளியில், ஒன்று முதல் ஐந்தாம் வகுப்பு வரை மொத்தம் 18 மாணவ, மாணவிகள் படித்து வருகிறார்கள். இப்பள்ளியில் தலைமை ஆசிரியர் ஒருவரும், ஆசிரியை ஒருவரும் மட்டுமே பணிபுரிந்து வருகின்றனர். <\/p><figure><img src=\"https:\/\/gumlet.assettype.com\/vikatan\/2021-06\/2cbf7f14-481a-4245-a0e1-3ae5f99d3edb\/IMG_20210619_WA0003.jpg\" \/><figcaption>ஆயிரம் ரூபாய் ஊக்கத்தொகை பெற்ற பெற்றோர்கள்<\/figcaption><\/figure><p>Also Read: <a href=\"https:\/\/www.vikatan.com\/news\/environment\/karur-govt-school-headmaster-created-a-mini-forest-in-the-school-campus\">கரூர்: `இந்த ஒவ்வொரு மரமும் எங்களுக்கு ஆசான்!' - குறுங்காடு அமைத்து அசத்தும் தலைமை ஆசிரியர்<\/a><\/p><p>மாணவர் சேர்க்கை எண்ணிக்கையை அதிகப்படுத்தும் விதமாக கடந்த ஆண்டு, `புதிதாகப் பள்ளியில் சேரும் அனைத்து மாணவ, மாணவிகளுக்கும் ரூ.6,500 மதிப்புள்ள புதிய ஸ்மார்ட் மொபைல்போன் வழங்கப்படும்’ எனச் சொல்லி ஊக்கப்படுத்தினார் தலைமை ஆசிரியர் ஜெயகுமார் ஞானராஜ். அதேபோல, கடந்த ஆண்டு புதிதாகச் சேர்ந்த 4 மாணவர்களின் குடும்பங்களுக்கும்  புதிய ஸ்மார்ட் போன்களை வழங்கினார். இந்தாண்டும், மாணவர் சேர்க்கை எண்ணிக்கை அதிகப்படுத்தும் விதமாக, `இப்பள்ளியில் புதிதாகச் சேரும் மாணவர்களுக்கு ரூ.1,000 உதவித்தொகையாக வழங்கப்படும்’ என அறிவித்துள்ளார்.<\/p><p>இதுகுறித்து தலைமை ஆசிரியர் ஜெயகுமார் ஞானராஜிடம் பேசினோம். ``இந்தப் படிக்காசுவைத்தான்பட்டி கிராமத்துல பிழைப்பைத் தேடி பெரும்பாலான மக்கள் வெளியூர்களுக்குப் போயிட்டாங்க. இப்போ மொத்தமே 60 குடும்பங்கள்தான் இருக்கு. அதுலயும் பல வீடுகள்ல வயசானவங்கதான் இருக்காங்க. பனைத்தொழில்தான் இப்பகுதி மக்களோட முக்கியத் தொழில். <\/p><figure><img src=\"https:\/\/gumlet.assettype.com\/vikatan\/2021-06\/516b86f2-1c7b-45e8-8057-9c008be05c30\/vnr_school_hm.jpg\" \/><figcaption>கடந்த ஆண்டு அட்மிஷனுக்கு வழங்கப்பட்ட ஸ்மார்ட் போன்கள்<\/figcaption><\/figure><p>இந்த ஸ்கூல்ல ஒன்றாம் வகுப்பு முதல் ஐந்தாவது வகுப்பு வரைக்கும் மொத்தமே 18 மாணவ, மாணவிகள்தாம் படிச்சுட்டு வர்றாங்க. தனியார் பள்ளிக்கு இணையாக அரசுப் பள்ளிகளிலும் மாணவர்களுக்கு சிறப்பான கல்வி அளிக்கப்படுது. கல்வி பயிலத் தேவையான எல்லா உதவிகளையும் அரசு வழங்கி வருது. ஆனா, இதைப் புரிஞ்சுக்காம பல பெற்றோர்கள் குழந்தைகளை தனியார் பள்ளிகள்ல சேர்க்குறாங்க. பிறகு, ஃபீஸ் கட்ட முடியாமல் கடன் வாங்கிக் கஷ்டப்படுறாங்க. <\/p><p>இந்தப் பள்ளியில பயிலும் 18 மாணவர்களுக்குமே கல்வியைத் தாண்டி நல்லொழுக்கம், பேச்சுப்பயிற்சி, எழுத்துப்பயிற்சி, தலைமைப்பண்பு, யோகா, மூச்சுப்பயிற்சி, சேமிப்பு உள்ளிட்ட பல பயிற்சிகளை அளிக்கிறோம். இதைக் கேள்விப்பட்டு 2 கி.மீ தொலைவுல உள்ள பக்கத்து ஊரைச் சேர்ந்த 2 மாணவர்கள் இப்பள்ளியில போன வருஷம் சேர்ந்தாங்க. அவங்களுக்கு தினமும் பள்ளிக்கு வந்துபோகும் ஆட்டோ செலவாக, மாதம் ரூ.800-ஐ எனது சொந்த நிதியிலிருந்தே கொடுக்கிறேன். தற்போதைய கொரோனா ஊரடங்கால இணையத்தின் மூலம் கல்வி கற்றுத்தரப்படுது. <\/p><figure><img src=\"https:\/\/gumlet.assettype.com\/vikatan\/2021-06\/0e5d93ed-80f3-41d9-9427-80391aefd4d0\/vnr_school_hm_1.jpg\" \/><figcaption>மாணவர் சேர்க்கை<\/figcaption><\/figure><p>Also Read: <a href=\"https:\/\/www.vikatan.com\/lifestyle\/miscellaneous\/madurai-school-head-master-teach-lessons-with-puppetry-show\">முதலில் கதை சொல்லி... இப்போ பொம்மலாட்டம்.. கவனம் ஈர்க்கும் தலைமை ஆசிரியர்!<\/a><\/p><p>அதனால், போன வருஷம் பள்ளியில புதிதாகச் சேரும் எல்லா மாணவர்களுக்கும் இலவசமா புதிய ஸ்மார்ட் மொபைல்போன் வழங்கிட முடிவு செஞ்சேன். அதன் பலனா, 4 புதிய மாணவர்கள் சேர்ந்தாங்க. இந்த வருஷம், `அட்மிஷன் போட்டா ரூ.1,000 ஊக்கத்தொகை’னு சொன்னேன். இதுவரைக்கும் 5 மாணவர்கள் புதுசா சேர்ந்திருக்காங்க. தற்போதைய ஊரடங்குல, பெற்றோருக்கு சிறிய உதவியா இருக்குமேனு நினைத்துதான் ரூ.1,000-ஐ பணமாகக் கொடுத்தேன். என்றாலும், செல்போனுக்காகவோ, பணத்துக்காகவோ மட்டும் குழந்தைகளைப் பெற்றோர் இந்தப் பள்ளியில சேர்க்கலை. தனியார் பள்ளிக்கு இணையான தரத்தில் இங்க கல்வி கொடுக்குறோம். <\/p><p>எங்களோட கற்றல் மற்றும் கற்பித்தல் முறைதான், பெற்றோர்கள் தங்கள் பிள்ளைகளை இங்க அழைத்து வர முக்கியக் காரணம். அதற்கு, இங்கிலீஷ் மீடியம்ல படிச்சிக்கிட்டிருந்த 3 மாணவர்கள் இங்கே சேர்ந்ததுதான் சாட்சி. <\/p><p>பள்ளி தொடங்கிய நாள்ல அனைத்து மாணவர்களுக்கும் உண்டியல் வழங்கப்படும். வகுப்பறையில ஒழுக்கம், தன் சுத்தம், வீட்டுப்பாடங்கள் முடித்தல், பிழையற எழுதுதல், எழுத்துப்பயிற்சி, மனப்பாடம் உள்ளிட்ட ஒவ்வொரு நடவடிக்கையையும் பாராட்டி மாணவர்களுக்கு ஒரு ரூபாய் வழங்குறேன். <\/p><figure><img src=\"https:\/\/gumlet.assettype.com\/vikatan\/2021-06\/64918439-0c67-4cf3-bb6c-dad731f45e67\/vnr_school_hm_3.jpg\" \/><figcaption>சேமிப்பு உண்டியல்களுடன் மாணவர்கள்<\/figcaption><\/figure><p>அதே நேரத்துல, இந்தப் பண்புகளைக் கடைப்பிடிக்காமல் இருந்தாலோ, வீட்ல பெற்றோருக்குக் கீழ் படியாமல் இருந்தாலோ அதில் இருந்து ஒரு ரூபாய் எடுக்கப்படும். அந்த மாணவர்கள் பள்ளியைவிட்டுச் செல்லும்போது உண்டியல்ல சேர்ந்துள்ள பணம் அந்தந்த மாணவரின் வளர்ச்சிக்காகப் பெற்றோரிடம் வழங்கப்படும். கடந்த இரண்டு ஆண்டுகளா செயல்படுத்தப்பட்ட இத்திட்டத்தின் மூலம் மாணவர்கள்கிட்ட கற்றல் மேம்பாடு நடந்திருக்கு.  <\/p><p>மாணவர்களை ஊக்கப்படுத்தும் இதுபோன்ற பல திட்டங்களால, தற்போது பள்ளியில் மாணவர் சேர்க்கை படிப்படியா அதிகரிச்சிட்டு வருது” என்றார் உற்சாகத்துடன்.<\/p><p>நல்லாசிரியர்! <\/p>","link":"https:\/\/www.vikatan.com\/news\/education\/government-school-head-master-gives-rs-1000-incentive-for-student-admission","image":["https:\/\/gumlet.assettype.com\/vikatan\/2021-06\/62b603fa-1c73-4db2-b3f6-261efab9657d\/vnr_school_hm_2.jpg"],"pubdate":"Mon, 28 Jun 2021 08:30:36 +0000"},{"title":"தடை செய்யப்பட்ட சுறா இறக்கைகள், கடல் அட்டைகளை கடத்திய கும்பல்; கைது செய்த போலீஸ்!","text":"<p>ராமநாதபுரம் மாவட்டம் கீழக்கரையில் சட்டவிரோதமாகப் பதுக்கி வைக்கப்பட்டிருந்த ரூ.17 லட்சம் மதிப்புள்ள பொருள்கள் பறிமுதல் செய்யப்பட்டு 3 பேர் கைது செய்யப்பட்டனர்.<\/p><figure><img src=\"https:\/\/gumlet.assettype.com\/vikatan\/2021-06\/3823c6dc-fb65-4b8c-abf1-add7bda77a66\/IMG_20210627_WA0025.jpg\" \/><figcaption>தடை செய்யப்பட்ட பொருள்கள்<\/figcaption><\/figure><p>Also Read: <a href=\"https:\/\/www.vikatan.com\/news\/crime\/coimbatore-lovers-arrested-under-drug-case\">கோவை:`கஞ்சா கடத்திய காதல் ஜோடி; கைதுசெய்த போலீஸ்!'<\/a><\/p><p>ராமநாதபுரம் மாவட்டம் கீழக்கரை அருகே காவல்துறையினர் வாகன சோதனையில் ஈடுபட்டு வந்தனர். அப்போது தூத்துக்குடி காவல்துறையினர் கொடுத்த தகவலின் அடிப்படையில்  திருச்செந்தூரிலிருந்து கீழக்கரைக்கு வந்த பொலிரோ பிக்கப் காரை சோதனை செய்தனர்.<\/p><p>காருக்குள் தடை செய்யப்பட்ட சுறா பீலிகள் (இறக்கைகள்), ஏலக்காய் மூட்டைகள் இருந்ததைக் கண்டு பிடித்தனர். இதையடுத்து டிரைவர் சதாம் உசேனிடம் விசாரணை செய்ததில்,  கீழக்கரையிலுள்ள காசிம் முகம்மது என்பவரின் குடோனுக்கு கொண்டு செல்வதாகத் தெரிவித்தார்.<\/p><p>முகம்மது காசிமின் குடோனை காவல்துறையினர் அதிரடியாக சோதனை செய்ததில் அங்கு தடை செய்யப்பட்ட கடல் அட்டைகள் இருப்பதையும் கண்டுபிடித்தனர்.<\/p><p>கடத்தலுக்காகப் பதுக்கி வைக்கப்பட்டிருந்த 450 கிலோ சுறா இறக்கைகள் , 55 கிலோ கடல் அட்டைகள், 250 கிலோ ஏலக்காய் மூட்டைகளை பறிமுதல் செய்தனர். இப்பொருள்களின் மதிப்பு ரூ.17 லட்சம் என்று அதிகாரிகள் தெரிவித்தனர்.<\/p><figure><img src=\"https:\/\/gumlet.assettype.com\/vikatan\/2021-06\/c20c58ad-2233-4afb-ba08-f2c09902b0be\/IMG_20210627_WA0030.jpg\" \/><figcaption>சுறா இறக்கைகள்<\/figcaption><\/figure><p>Also Read: <a href=\"https:\/\/www.vikatan.com\/government-and-politics\/environment\/around-5-lakh-sharks-may-be-killed-for-covid-19-vaccine\">கொரோனா தடுப்பு மருந்து தயாரிப்பால் ஆபத்தில் சுறா மீன்கள்... ஏன்?<\/a><\/p><p>இந்த வழக்கில் காசிம் முகமது, முகமதுமீரா சாகிப், சகாபுதீன் சாகிப் ஆகிய 3 பேரை கைது செய்து தொடர்ந்து விசாரணை நடத்தி வருகின்றனர். <\/p><p>கொரோனா ஊரடங்கு காலத்திலும் தடை செய்யப்பட்ட பொருள்களைக் கடத்துபவர்கள் தங்கள் தொழிலைத் தடையின்றி தொடர்ந்து கொண்டிருக்கிறார்கள்.<\/p>","link":"https:\/\/www.vikatan.com\/news\/environment\/ramanathapuram-police-arrested-the-group-that-smuggled-shark-wings-and-sea-cucumbers","image":["https:\/\/gumlet.assettype.com\/vikatan\/2021-06\/3823c6dc-fb65-4b8c-abf1-add7bda77a66\/IMG_20210627_WA0025.jpg"],"pubdate":"Mon, 28 Jun 2021 07:13:51 +0000"},{"title":"புதுக்கோட்டை: துணி வியாபாரியைக் கட்டிவைத்து அடித்த கொடூரம்! - ஊராட்சி மன்றத் தலைவர் கைது","text":"<p>புதுக்கோட்டை மாவட்டம், அறந்தாங்கி அருகே நாகுடியைச் சேர்ந்தவர் வெங்கடேஷ். இவர் நாகுடிப் பகுதியில் துணி வியாபாரம் செய்துவருகிறார்.  நாகுடி ஊராட்சி மன்றத் தலைவர் சக்திவேல். இருவருக்குமிடையே கடந்த சில தினங்களுக்கு முன்பு வாய்த் தகராறு ஏற்பட்டுள்ளது. வாய்த் தகராறு முற்றியதில், ஊராட்சி மன்றத் தலைவர் சக்திவேல், கண்ணாடி பாட்டிலை எடுத்து வெங்கடேஷின் தலையில் கடுமையாகத் தாக்கியதில் வெங்கடேஷுக்குத் தலையில் பலத்த காயம் ஏற்பட்டுள்ளது. இந்தநிலையில், மீண்டும் இருவருக்குமிடையே மோதல் ஏற்பட்டுள்ளது. அப்போது, வெங்கடேஷ் பொதுவெளியில் வைத்து ஊராட்சி மன்றத் தலைவர் சக்திவேலைத் தரக்குறைவாகப் பேசியதாகக் கூறப்படுகிறது. இதனால், ஆத்திரமடைந்த ஊராட்சிமன்றத் தலைவர் சக்திவேல், அவருடைய ஆதரவாளர்கள் 10 பேரைத் திரட்டிக்கொண்டு வெங்கடேஷ் வீட்டுக்குள் அதிரடியாகப் புகுந்தவர், அதிகாலை கைலியுடன் தூங்கிக்கொண்டிருந்த வெங்கடேஷைத் தாக்கியதோடு,  அப்படியே குண்டுக்கட்டாக தூக்கி வந்து நாகுடி கடைவீதியில் அவரைப் போட்டுள்ளனர்.<\/p><figure><img src=\"https:\/\/gumlet.assettype.com\/vikatan\/2021-06\/be061447-008b-4ff9-949b-4c437b541583\/IMG_20210627_WA0232.jpg\" \/><figcaption>ஊராட்சி மன்றத் தலைவர் சக்திவேல்<\/figcaption><\/figure><p>தொடர்ந்து, அங்கிருந்த கடை ஒன்றின் மரத்தில் வெங்கடேஷைக் கயிற்றால் கட்டிப்போட்டு 10 பேரும் மாறி மாறித் தாக்கியுள்ளனர். இதில் வெங்கடேஷுக்கு பலத்த காயம் ஏற்பட்டுள்ளது. பொதுவெளியில் அதே ஊராட்சியைச் சேர்ந்த ஒருவரை,  ஊராட்சி மன்றத் தலைவர் கட்டிவைத்து அடித்த சம்பவம் அந்தப் பகுதியில் பெரும் பரபரப்பை ஏற்படுத்தியது. இந்தச் சம்பவத்தை அங்கு நேரில் பார்த்த சிலர் வீடியோ எடுத்துவைத்துக்கொண்டனர். அதோடு, நாகுடி போலீஸாருக்குத் தகவல் தெரிவிக்க, அங்கு வந்த போலீஸார் கயிற்றை அவிழ்க்கக் கோரினர்.  இதையடுத்து  கட்டியவர்களே வெங்கடேஷை விடுவித்தனர். இந்தத் தகவல் மற்றும் வீடியோ வேகமாகப் பரவிய நிலையில், ஊராட்சி மன்றத் தலைவரின் நடவடிக்கைக்குப் பொதுமக்கள் மத்தியிலிருந்து எதிர்ப்பு கிளம்பியது. <\/p><p>இதையடுத்து, ஊராட்சி மன்றத் தலைவர்  சக்திவேல், அவருக்கு உறுதுணையாக இருந்த மணிகண்டன், காசி நாத் ஆகியோரை போலீஸார் கைதுசெய்தனர். சாலையில் பொதுவெளியில் ஊராட்சிமன்றத் தலைவரே ஒருவரைக் கட்டிவைத்து அடித்த சம்பவம் பெரும் பரபரப்பை ஏற்படுத்தியிருக்கிறது. தொடர்ந்து இது குறித்து போலீஸார் விசாரித்துவருகின்றனர்.<\/p>","link":"https:\/\/www.vikatan.com\/news\/crime\/panchayat-leader-arrested-for-attacking-a-man","image":["https:\/\/gumlet.assettype.com\/vikatan\/2021-06\/2f9745fc-3962-4137-afb7-730a7e684854\/IMG_20210627_WA0231.jpg"],"pubdate":"Mon, 28 Jun 2021 03:59:20 +0000"},{"title":"புதுக்கோட்டை: கடலுக்குள் மூழ்கி மாயமான மீனவர்! - சோகத்தில் மூழ்கிய கிராமம்","text":"<p>புதுக்கோட்டை மாவட்டம், மணமேல்குடி அருகேயுள்ள வடக்கு புதுக்குடி கிராமத்தைச் சேர்ந்த தினமணி என்பவரின் நாட்டுப்படகில் தினமணி, அவரின் மகன் வசீகரன் (19), சக மீனவர்களான மணிகண்டன், சக்திவேல் ஆகியோர் கடலுக்குள் மீன்பிடிக்கச் சென்றுள்ளனர். கரையிலிருந்து 16 கடல் மைல் தொலைவில் மீனவர்கள் மீன்பிடித்துக்கொண்டிருந்தனர். அப்போது, வசீகரன் படகின் இன்ஜின் பக்கம் அமர்ந்திருந்ததாகக் கூறப்படுகிறது. இந்தநிலையில்தான், எதிர்பாராதவிதமாக நாட்டுப்படகிலிருந்து தவறி கடலுக்குள் விழுந்திருக்கிறார்.  உடனே அதிர்ச்சியடைந்த சக மீனவர்கள் கடலில் குதித்துத் தேடியிருக்கிறார்கள். நீண்ட நேரம் தேடியும் கிடைக்காததால், உடனே கடலோரக் காவல் படையினருக்குத் தகவல் கொடுத்தனர்.<\/p><figure><img src=\"https:\/\/gumlet.assettype.com\/vikatan\/2021-06\/639b0885-e534-43b5-9d24-7f31831ef272\/IMG_20210627_WA0156.jpg\" \/><figcaption>மீனவர்கள் - அமைச்சர்<\/figcaption><\/figure><p>உடனே அங்கு வந்த கடலோர காவல் படையினர் சக மீனவர்களின் உதவியோடு, இரண்டு விசைப்படகுகள் மற்றும் நாட்டுப்படகுகள் மூலம் தொடர்ந்து தேடிவருகின்றனர். மீனவர் கடலுக்கு விழுந்து மூழ்கிய சம்பவம் மீனவர்களிடையே சோகத்தை ஏற்படுத்தியுள்ளது. இதற்கிடையே இந்தச் சம்பவம் குறித்துத் தகவலறிந்த சுற்றுச்சூழல்துறை அமைச்சர் சிவ.வீ.மெய்யநாதன் கடலில் மூழ்கிய வசீகரனின் வீட்டுக்கு நேரடியாகச் சென்று அவர்கள் குடும்பத்துக்கு ஆறுதல் அளித்ததோடு, ரூ.50,000  நிவாரணமும் வழங்கினார். தொடர்ந்து இது குறித்துப் பேசிய அமைச்சர், ``கடலுக்குள் விழுந்து மாயமான மீனவரைக் கண்டுபிடிக்கத் தேவையான நடவடிக்கைகளை எடுக்கக் கோரி மீன்வளத்துறை அமைச்சரிடம் பேசியிருக்கிறேன். கூடுதல் அதிகாரிகள் ஈடுபடுத்தப்பட்டுள்ளனர். அதோடு, தேவைப்பட்டால் ஹெலிகாப்டர் அனுப்பவும் அரசு தயாராக இருக்கிறது\" என்றார்.<\/p>","link":"https:\/\/www.vikatan.com\/news\/tamilnadu\/in-pudukkottai-fisherman-missing-in-the-sea-search-operation-is-taking-place","image":["https:\/\/gumlet.assettype.com\/vikatan\/2021-06\/8f3e7e1d-bccd-4006-a337-01b251b4841f\/Screenshot_20210627_231550__01.jpg"],"pubdate":"Mon, 28 Jun 2021 02:41:35 +0000"},{"title":"`மதுரை கோட்ட ரயில்வேக்குப் பெருமை’ - பாதுகாப்புப் படை வீரர்கள் மூவருக்கு தேசிய அளவிலான விருது!","text":"<p>தெற்கு ரயில்வேயில், மதுரை கோட்டத்தைச் சேர்ந்த மூன்று பாதுகாப்புப் படை வீரர்கள் சிறப்பான சேவைக்காக தேசிய விருது பெற்று, தங்கள் துறைக்கு பெருமை சேர்த்துள்ளனர்.<\/p><figure><img src=\"https:\/\/gumlet.assettype.com\/vikatan\/2021-06\/a6de4bbc-062d-4303-8c85-a3ead6237a48\/IMG_20210627_WA0026.jpg\" \/><figcaption>ஆறுமுக பாண்டியன்<\/figcaption><\/figure><p>சிறப்பாகப் பணியாற்றும் காவல்துறை மற்றும் மத்திய ஆயுதப்படையினருக்கு, 2019-ம் ஆண்டு முதல் மத்திய உள்துறை அமைச்சகம் தேசிய அளவில் 'உட்கிரிஸ்டா சேவை விருது' மற்றும் 'அதி உட்கிரிஸ்டா சேவை விருது' என விருதுகளை வழங்கிவருகிறது.<\/p><p>இந்த ஆண்டு இந்த தேசிய விருதுகளுக்கு மதுரை ரயில்வே கோட்டத்தில் பணியாற்றும் மூன்று ரயில்வே பாதுகாப்புப் படை வீரர்கள் தேர்ந்தெடுக்கப்பட்டுள்ளனர். <\/p><figure><img src=\"https:\/\/gumlet.assettype.com\/vikatan\/2021-06\/451ff03c-5d4d-4a3d-8085-bfae6a04b251\/IMG_20210627_WA0027.jpg\" \/><figcaption>பாலசுப்ரமணியன்<\/figcaption><\/figure><p>திருநெல்வேலி ரயில் நிலையத்தில், ரயில்வே பாதுகாப்புப் படையில் தலைமைக் காவலராக பணிபுரியும் விசாகரன், செங்கோட்டை ரயில்வே பாதுகாப்புப் படையில் தலைமைக் காவலராக பணியாற்றும் ஆறுமுக பாண்டியன், திருச்செந்தூர் ரயில்வே பாதுகாப்புப் படையில் தலைமைக் காவலராகப் பணியாற்றும் பாலசுப்பிரமணியன் ஆகியோர் தேசிய அளவிலான 'உட்கிரிஷ்டா விருதுக்கு' தேர்வு செய்யப்பட்டுள்ளனர்.<\/p><p>இதில் செங்கோட்டை  ரயில்வே பாதுகாப்புப் படையில் தலைமைக் காவலராகப் பணியாற்றும்  விளையாட்டு வீரரான ஆறுமுக பாண்டியன், விளையாட்டுப் போட்டிகளில் கலந்துகொண்டு பல விருதுகளைப் பெற்றுள்ளார். மேலும், ரயில்வேதுறை குற்ற வழக்குகளை விரைவாக விசாரித்து, சிறப்பாகப் பணிபுரிந்துள்ளார்.<\/p><figure><img src=\"https:\/\/gumlet.assettype.com\/vikatan\/2021-06\/737aca7c-c077-4afb-b093-4be3efde0a5a\/IMG_20210627_WA0028.jpg\" \/><figcaption>விசாகரன்<\/figcaption><\/figure><p>இவரைப்போலவே பாலசுப்பிரமணியம், விசாகரன் ஆகியோரும் தங்கள் பணியில் சிறப்பாகச் செயல்பட்டு சாதனை புரிந்துள்ளனர். இந்த மூவரும் தேசிய விருதுபெற்று, மதுரை கோட்ட ரயில்வேக்கு பெருமை சேர்த்துள்ளதாக, கோட்ட ஊடகத் தொடர்பாளர் தெரிவித்துள்ளார்.<\/p>","link":"https:\/\/www.vikatan.com\/news\/tamilnadu\/national-award-announced-for-madurai-divisional-railway-police","image":["https:\/\/gumlet.assettype.com\/vikatan\/2019-05\/f995965b-5650-4894-bee0-3c1eb0baa18d\/48647_thumb.jpg"],"pubdate":"Mon, 28 Jun 2021 02:22:56 +0000"},{"title":"#BREAKING இந்தியாவில் வேகமெடுக்கும் டெல்டா பிளஸ் வைரஸ்.. தமிழகத்தில் 9 பேருக்கு வைரஸ் உறுதி..!","text":"இந்தியாவில் 48 பேருக்கு டெல்டா பிளஸ் வைரஸ் கண்டறியப்பட்டுள்ளதாகவும், இதில், தமிழகத்தில் 9 பேருக்கு இந்த வைரஸ் தொற்று உறுதி செய்யப்பட்டுள்ளதாக மத்திய அரசு தகவல் தெரிவித்துள்ளது.&nbsp;  டெல்டா வகை வைரஸ்தான் இந்தியாவில் கொரோனாவின் 2வது அலைக்கு முக்கிய காரணம் என்று கூறப்படுகிறது. இதன் தாக்கம் குறைந்து வரும் நிலையில் தற்போது&nbsp;உருமாற்றம் அடைந்து டெல்டா பிளஸ் வைரஸ் அச்சுறுத்தி வருகிறது. மகாராஷ்டிரா, மத்திய &nbsp;பிரதேசம், கேரளா உள்ளிட்ட மாநிலங்களில் டெல்டா பிளஸ் வைரஸ் பரவி வருகிறது. &nbsp;    இந்நிலையில், டெல்லியில் நோய் கட்டுப்பாட்டிற்கான தேசிய கட்டுப்பாட்டு அறை இயக்குநர் டாக்டர் எஸ்.கே.சிங் செய்தியாளர்களுக்கு பேட்டியளிக்கையில்;-&nbsp;தற்போது நிலவரப்படி &nbsp;இந்தியாவில் &nbsp;டெல்டா பிளஸ் வைரஸ் கொரோனாவால் பாதிக்கப்பட்டவர்களின் எண்ணிக்கை 48ஆக அதிகரித்துள்ளது. மகாராஷ்டிராவில் 20 பேர், தமிழகத்தில் 9 , மத்திய &nbsp;பிரதேசத்தில் 7, பஞ்சாப், குஜராத்தில் தலா 2, கேரளாவில் 3, கர்நாடகா, ஜம்மு, ராஜஸ்தான், ஒடிசா, ஆந்திராவில் தலா ஒருவர் டெல்டா பிளஸ் வைரசால் பாதிக்கப்பட்டுள்ளனர்.    ஐசிஎம்ஆர் தலைவர் பல்ராம் பார்கவா கூறுகையில்;- கர்ப்பணிகளுக்கு தடுப்பூசி போடுவதற்கு மத்திய சுகாதாரத்துறை அமைச்சகம் ஒப்புதல் வழங்கி உள்ளது. அவர்களுக்க பயனுள்ளதாக இருக்கும் என்பதால், அவர்களும் தடுப்பூசி போட்டு கொள்ளலாம்.உருமாறிய கோவிட் வகைகளான ஆல்பா, பீட்டா, காமா ஆகியவற்றிற்கு எதிராக கோவிஷீல்டு, கோவாக்சின் தடுப்பூசிகள் செயல்படுகின்றன. டெல்டா பிளஸ் வகை தற்போது 12 நாடுகளில் கண்டறியப்பட்டு உள்ளது. இந்தியாவில் 48 பேருக்கு உறுதிபடுத்தப்பட்டு உள்ளது. முக்கியமாக, பாதிக்கப்பட்டவர்கள் கண்டறியப்பட்டு தனிமைபடுத்தப்பட்டனர் என்றார்.","link":"https:\/\/tamil.asianetnews.com\/politics\/48-cases-of-delta-plus-virus-across-the-country-icmr-qv9eds","image":["https:\/\/static.asianetnews.com\/images\/01f8t5vvcwwzmyh96nz2k7wcsr\/gettyimages-1285458686-170667a-jpg_760x400.jpg"],"pubdate":"Fri, 25 Jun 2021 06:50:17 +0530"},{"title":"நீட் தேர்வு விவகாரம்: மூத்த வழக்கறிஞர்களுடன் முதல்வர் மு.க.ஸ்டாலின் ஆலோசனை..!","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686645\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_92789859.jpg\" style=\"margin: 10px 0 0 10px; padding: 4px;\" \/><\/a><p>சென்னை: நீட் தேர்வு விவகாரம் தொடர்பாக மூத்த வழக்கறிஞர்களுடன் முதல்வர் மு.க.ஸ்டாலின் ஆலோசனை மேற்கொண்டுள்ளார். ஆலோசனையில் அரசு தலைமை வழக்கறிஞர் சண்முகசுந்தரம், மூத்த வழக்கறிஞர் வில்சன் எம்.பி., என்.ஆர்.இளங்கோ எம்.பி. பங்கேற்றுள்ளனர்.<\/p>","link":"http:\/\/www.dinakaran.com\/Latest_Detail.asp?Nid=686645","image":["http:\/\/img.dinakaran.com\/data1\/DNewsimages\/Tamil_News_6_29_2021_92789859.jpg"],"pubdate":"29-6-2021 19:6"},{"title":"கர்நாடகாவில் புதிதாக 3,222 பேருக்கு கொரோனா தொற்று உறுதி","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686649\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_59534854.jpg\" style=\"margin: 10px 0 0 10px; padding: 4px;\" \/><\/a><p>பெங்களூரு: கர்நாடகாவில் புதிதாக 3,222 பேருக்கு கொரோனா தொற்று உறுதி செய்யப்பட்டுள்ளது.* குணமடைந்து வீடு திரும்பியவர்கள் 14,724 பேர்* சிகிச்சை பலனின்றி 93 பேர் உயிரிழப்பு<\/p>","link":"http:\/\/www.dinakaran.com\/Latest_Detail.asp?Nid=686649","image":["http:\/\/img.dinakaran.com\/data1\/DNewsimages\/Tamil_News_6_29_2021_59534854.jpg"],"pubdate":"29-6-2021 19:38"},{"title":"புதிய டிஜிட்டல் சட்டங்களுக்கு இணங்க பேஸ்புக், கூகுள் நிறுவனங்களுக்கு நாடாளுமன்ற நிலைக்குழு அறிவுறுத்தல்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686644\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_25786990.jpg\" style=\"margin: 10px 0 0 10px; padding: 4px;\" \/><\/a><p>டெல்லி: புதிய டிஜிட்டல் சட்டங்களுக்கு இணங்க பேஸ்புக் மற்றும் கூகுள் நிறுவனங்களுக்கு நாடாளுமன்ற நிலைக்குழு அறிவுறுத்தல் வழங்கியுள்ளது. 2 நிறுவனங்களுக்கும் தகவல் தொழில்நுட்பத்திற்கான நாடாளுமன்ற நிலைக்குழு அறிவுறுத்தல் வழங்கியுள்ளது.<\/p>","link":"http:\/\/www.dinakaran.com\/Latest_Detail.asp?Nid=686644","image":["http:\/\/img.dinakaran.com\/data1\/DNewsimages\/Tamil_News_6_29_2021_25786990.jpg"],"pubdate":"29-6-2021 19:3"},{"title":"தமிழக காவல்துறையின் புதிய டிஜிபியாக சைலேந்திரபாபு ஐபிஎஸ் நியமனம்..!","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686647\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_66494388.jpg\" style=\"margin: 10px 0 0 10px; padding: 4px;\" \/><\/a><p>சென்னை: தமிழக காவல்துறையின் புதிய டிஜிபியாக சைலேந்திரபாபு ஐபிஎஸ் தேர்வு செய்யப்பட்டுள்ளார். டிஜிபி ஏ.கே.திரிபாதி நாளையுடன் பணி ஓய்வு பெற உள்ள நிலையில் புதிய டிஜிபியாக சைலேந்திரபாபு ஐபிஎஸ் தேர்வு செய்யப்பட்டுள்ளார். <\/p>","link":"http:\/\/www.dinakaran.com\/Latest_Detail.asp?Nid=686647","image":["http:\/\/img.dinakaran.com\/data1\/DNewsimages\/Tamil_News_6_29_2021_66494388.jpg"],"pubdate":"29-6-2021 19:16"},{"title":"கிருஷ்ணகிரி பாரூர் பெரிய ஏரியிலிருந்து பாசனத்திற்காக தண்ணீர் திறந்துவிட உத்தரவு..!","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686646\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_85767764.jpg\" style=\"margin: 10px 0 0 10px; padding: 4px;\" \/><\/a><p>கிருஷ்ணகிரி: கிருஷ்ணகிரி மாவட்டம் போச்சம்பள்ளி வட்டம் பாரூர் பெரிய ஏரியிலிருந்து பாசனத்திற்காக தண்ணீர் திறந்துவிட அரசு ஆணையிட்டுள்ளது. ஏரியின் கிழக்கு மற்றும் மேற்கு பிரதானக் கால்வாய்களில் முதல் ஐந்து நாட்களுக்கு தண்ணீர் விட்டும், பிறகு முறைப்பாசனம் மூலம் 3 நாட்கள் மதகை திறந்துவிட்டும், 4 நாட்கள் மதகை மூடி வைத்தும், சுழற்சி முறையில், நாள் ஒன்றுக்கு 6.00 மில்லியன் கன அடி வீதம், 01.07.2021 முதல் 12.11.2021 வரை, மொத்தம் 135 நாட்களுக்கு, 2397 ஏக்கர் நிலங்கள் பாசனம் பெறும் வகையில் 379.44 மில்லியன் கன அடிக்கு மிகாமல், முதல் போக சாகுபடிக்கு தண்ணீர் திறந்துவிட அரசு உத்தரவிட்டுள்ளது என அரசு கூடுதல் தலைமை செயலாளர் தெரிவித்துள்ளார்.<\/p>","link":"http:\/\/www.dinakaran.com\/Latest_Detail.asp?Nid=686646","image":["http:\/\/img.dinakaran.com\/data1\/DNewsimages\/Tamil_News_6_29_2021_85767764.jpg"],"pubdate":"29-6-2021 19:12"},{"title":"இந்தியாவில் டெல்டா பிளஸ் வகை கொரோனாவால் இதுவரை 51 பேர் பாதிப்பு: மத்திய சுகாதாரத்துறை","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686642\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_3411502.jpg\" style=\"margin: 10px 0 0 10px; padding: 4px;\" \/><\/a><p>டெல்லி: கர்ப்பிணி பெண்களுக்கு தடுப்பூசி பாதுகாப்பானவை என மத்திய சுகாதாரத்துறை தெரிவித்துள்ளது. இந்தியாவில் டெல்டா பிளஸ் வகை கொரோனாவால் இதுவரை 51 பேர் பாதிக்கப்பட்டுள்ளனர். சர்வதேச அளவில் உருவாக்கப்பட்ட முதல் தடுப்பூசியான மாடர்னாவுக்கு இந்திய மருந்துகள் கட்டுப்பாடு அமைப்பு முதல் கட்ட சோதனைக்கு அனுமதி அளித்துள்ளது. இந்த தடுப்பூசி இரண்டு தவணையாக செலுத்தப்படும் எனவும் மத்திய சுகாதாரத்துறை தெரிவித்துள்ளது.<\/p>","link":"http:\/\/www.dinakaran.com\/Latest_Detail.asp?Nid=686642","image":["http:\/\/img.dinakaran.com\/data1\/DNewsimages\/Tamil_News_6_29_2021_3411502.jpg"],"pubdate":"29-6-2021 18:39"},{"title":"கொரோனாவால் இறந்தவர்கள் உடலை வீட்டிற்கு எடுத்து சென்று ஒரு மணி நேரம் இறுதி மரியாதை செலுத்த கேரள அரசு அனுமதி","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686641\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_75834293.jpg\" style=\"margin: 10px 0 0 10px; padding: 4px;\" \/><\/a><p>திருவனந்தபுரம்: கொரோனாவால் உயிரிழந்தவர்களின் உடலை வீட்டிற்கு எடுத்து சென்று ஒரு மணி நேரம் இறுதி மரியாதை செலுத்தலாம் என கேரளா அரசு அறிவித்துள்ளது. கொரோனா காரணமாக இறந்தவர்களுக்கு குடும்ப உறுப்பினர்கள் மற்றும் உறவினர்கள் இறுதி மரியாதை செலுத்த முடியவில்லை. இது மன உளைச்சலை அதிகரிக்கிறது. அதை நிவர்த்தி செய்ய கொரோனா காரணமாக இறந்தவர்களின் உடல்கள் வீட்டிற்கு கொண்டு செல்ல அனுமதிக்கப்படும். உடலை ஒரு மணி நேரம் வரை வைத்திருக்கலாம் என&nbsp; கேரள முதல்வர் அறிவித்துள்ளார்.<\/p>","link":"http:\/\/www.dinakaran.com\/Latest_Detail.asp?Nid=686641","image":["http:\/\/img.dinakaran.com\/data1\/DNewsimages\/Tamil_News_6_29_2021_75834293.jpg"],"pubdate":"29-6-2021 18:33"},{"title":"தமிழ்நாட்டில் சமூக நல்லிணக்கத்தையும், மத ஒற்றுமையையும் கொண்டு வர பாடுபடுவேன்: பீட்டர் அல்போன்ஸ் பேட்டி","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686640\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_74351138.jpg\" style=\"margin: 10px 0 0 10px; padding: 4px;\" \/><\/a><p>சென்னை: தமிழ்நாட்டில் சமூக நல்லிணக்கத்தையும், மத ஒற்றுமையையும் கொண்டு வர பாடுபடுவேன் என பீட்டர் அல்போன்ஸ் பேட்டி அளித்துள்ளார். முதல்வர் ஸ்டாலினை சந்தித்த பிறகு சிறுபான்மையினர் நல தலைவர் பீட்டர் அல்போன்ஸ் செய்தியாளர்களுக்கு பேட்டி அளித்துள்ளார். <\/p>","link":"http:\/\/www.dinakaran.com\/Latest_Detail.asp?Nid=686640","image":["http:\/\/img.dinakaran.com\/data1\/DNewsimages\/Tamil_News_6_29_2021_74351138.jpg"],"pubdate":"29-6-2021 18:22"},{"title":"கடலூர் அருகே யூடியூப் பார்த்து நாட்டுத் துப்பாக்கி செய்த 2 பேர் கைது..!","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686639\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_39342899.jpg\" style=\"margin: 10px 0 0 10px; padding: 4px;\" \/><\/a><p>கடலூர்: கடலூர் அருகே யூடியூப் பார்த்து நாட்டுத் துப்பாக்கி செய்த 2 பேர் கைது செய்யப்பட்டனர். கடலூர் மாவட்டம் குள்ளஞ்சாவடி போலீஸார் பெருமாள் ஏரிக்கரையில் ரோந்து சென்ற போது, யூடியூப் பார்த்து நாட்டுத் துப்பாக்கி செய்த 2 பேர் கைது செய்யப்பட்டனர்.<\/p>","link":"http:\/\/www.dinakaran.com\/Latest_Detail.asp?Nid=686639","image":["http:\/\/img.dinakaran.com\/data1\/DNewsimages\/Tamil_News_6_29_2021_39342899.jpg"],"pubdate":"29-6-2021 18:12"},{"title":"எஸ்.பி.ஐ ஏ.டி.எம். கொள்ளை வழக்கில் தொடர்புடைய நஜீம் உசேனை சென்னை அழைத்து வந்தது போலீஸ்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686622\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_65267581.jpg\" style=\"margin: 10px 0 0 10px; padding: 4px;\" \/><\/a><p>சென்னை: எஸ்.பி.ஐ ஏ.டி.எம். கொள்ளை வழக்கில் தொடர்புடைய நஜீம் உசேனை சென்னை அழைத்து வந்து போலீசார் விசாரணையில் ஈடுபடுத்தியுள்ளனர். அரியானாவில் இருந்து விமானம் மூலம் கொள்ளையன் நஜீம் உசேன் சென்னை அழைத்து வரப்பட்டான்.<\/p>","link":"http:\/\/www.dinakaran.com\/Latest_Detail.asp?Nid=686622","image":["http:\/\/img.dinakaran.com\/data1\/DNewsimages\/Tamil_News_6_29_2021_65267581.jpg"],"pubdate":"29-6-2021 17:8"},{"title":"ஜான்சன் அண்ட் ஜான்சன் கொரோனா தடுப்பூசியை இந்தியாவில் அனுமதிப்பது தொடர்பாக ஒன்றிய அரசுடன் பேச்சுவார்த்தை","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686635\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_47721500.jpg\" style=\"margin: 10px 0 0 10px; padding: 4px;\" \/><\/a><p>டெல்லி: ஜான்சன் அண்ட் ஜான்சன் கொரோனா தடுப்பூசியை இந்தியாவில் அனுமதிப்பது தொடர்பாக அந்நிறுவனம் ஒன்றிய அரசுடன் பேச்சுவார்த்தையில் ஈடுபட்டுள்ளது. ஜான்சன் அண்ட் ஜான்சன் தடுப்பூசிக்கு ஆய்வக பரிசோதனை தேவையில்லை என ஒன்றிய  மருந்து தரக்கட்டுப்பாட்டு ஆணையம் தகவல் தெரிவித்துள்ளது.<\/p>","link":"http:\/\/www.dinakaran.com\/Latest_Detail.asp?Nid=686635","image":["http:\/\/img.dinakaran.com\/data1\/DNewsimages\/Tamil_News_6_29_2021_47721500.jpg"],"pubdate":"29-6-2021 17:55"},{"title":"5 ஆண்டுகளுக்கு அடுத்து மேற்கு வங்கத்தில் ஆட்சியமைக்க பாஜக போராடும்: ஜே.பி.நட்டா பேச்சு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686633\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_8677310.jpg\" style=\"margin: 10px 0 0 10px; padding: 4px;\" \/><\/a><p>டெல்லி: 5 ஆண்டுகளுக்கு அடுத்து மேற்கு வங்கத்தில் ஆட்சியமைக்க பாஜக போராடும் என்று அக்கட்சித் தலைவர் ஜே.பி.நட்டா தெரிவித்துள்ளார். மாநில செயற்குழு நிர்வாகிகளுடன் நடந்த ஆலோசனைக் கூட்டத்தில் ஜே.பி.நட்டா இவ்வாறு தெரிவித்துள்ளார்.<\/p>","link":"http:\/\/www.dinakaran.com\/Latest_Detail.asp?Nid=686633","image":["http:\/\/img.dinakaran.com\/data1\/DNewsimages\/Tamil_News_6_29_2021_8677310.jpg"],"pubdate":"29-6-2021 17:49"},{"title":"அதிமுக முன்னாள் அமைச்சர் மணிகண்டனை போலீஸ் காவலில் எடுத்து விசாரிக்க நீதிமன்றம் மறுப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686629\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_16549320.jpg\" style=\"margin: 10px 0 0 10px; padding: 4px;\" \/><\/a><p>சென்னை: அதிமுக முன்னாள் அமைச்சர் மணிகண்டனை போலீஸ் காவலில் எடுத்து விசாரிக்க சைதாப்பேட்டை நீதிமன்றம் அனுமதி மறுத்துள்ளது. துணை நடிகை அளித்த பாலியல் புகாரின் பேரில் மணிகண்டன் கைது செய்யப்பட்டு நீதிமன்ற காவலில் உள்ளார். அவரை 5 நாள் காவலில் எடுத்து விசாரிக்க அடையாறு மகளிர் போலீசார் மனுத்தாக்கல் செய்துள்ளனர்.<\/p>","link":"http:\/\/www.dinakaran.com\/Latest_Detail.asp?Nid=686629","image":["http:\/\/img.dinakaran.com\/data1\/DNewsimages\/Tamil_News_6_29_2021_16549320.jpg"],"pubdate":"29-6-2021 17:29"},{"title":"தூத்துக்குடியில் போலி ஆவணங்கள் மூலம் பல ஆயிரம் ஏக்கர் நிலங்கள் மோசடி","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686628\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_55909366.jpg\" style=\"margin: 10px 0 0 10px; padding: 4px;\" \/><\/a><p>தூத்துக்குடி: தூத்துக்குடி மாவட்டம் எட்டயபுரம் தாலுகாவில் டெல்லியை சேர்ந்த PACL என்ற தனியார் இன்சூரன்ஸ் நிறுவனம் போலி ஆவணங்கள் மூலம் பல ஆயிரம் ஏக்கர் நிலங்கள் மோசடி செய்துள்ளதால் விவசாயிகள் அதிர்ச்சியடைந்துள்ளனர். இந்த நிலையில் பாதிக்கப்பட்டவர்கள் மாவட்ட எஸ்.பி. அலுவலகத்தில் புகார் அளித்துள்ளனர்.<\/p>","link":"http:\/\/www.dinakaran.com\/Latest_Detail.asp?Nid=686628","image":["http:\/\/img.dinakaran.com\/data1\/DNewsimages\/Tamil_News_6_29_2021_55909366.jpg"],"pubdate":"29-6-2021 17:21"},{"title":"வெளி மாவட்டங்களில் இருந்து விற்பதற்காக கடத்தி வரப்பட்ட 120 டன் நெல் மூட்டைகள் பறிமுதல்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=686627\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_29_2021_75124759.jpg\" style=\"margin: 10px 0 0 10px; padding: 4px;\" \/><\/a><p>தஞ்சை: வெளி மாவட்டங்களில் இருந்து விற்பதற்காக 7 லாரிகளில் கடத்தி வரப்பட்ட 120 டன் நெல் மூட்டைகள் பறிமுதல் செய்யப்பட்டுள்ளது. வெளி மாவட்ட நெல் தஞ்சையில் விற்க கொண்டுவரப்படுவதாக எழுந்த புகாரின்பேரில் அதிகாரிகள் நடவடிக்கை நடவடிக்கை எடுத்துள்ளனர்.<\/p>","link":"http:\/\/www.dinakaran.com\/Latest_Detail.asp?Nid=686627","image":["http:\/\/img.dinakaran.com\/data1\/DNewsimages\/Tamil_News_6_29_2021_75124759.jpg"],"pubdate":"29-6-2021 17:18"}]