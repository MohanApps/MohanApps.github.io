[{"title":"புதுக்கோட்டை: 2 பேருக்கு அமைச்சர் பதவி - 30 ஆண்டுகால ஏக்கத்திற்கு முற்றுப்புள்ளி","text":"<p>புதுக்கோட்டை மாவட்டத்தில் மொத்தமுள்ள 6 சட்டமன்றத் தொகுதிகளில் திருமயம் தொகுதியில் தி.மு.க-வின் எஸ்.ரகுபதி, ஆலங்குடி தொகுதியில் தி.மு.க-வின் சிவ.வீ.மெய்யநாதன், புதுக்கோட்டைத் தொகுதியில் தி.மு.க-வின் வை.முத்துராஜா ஆகியோர் வெற்றி பெற்றனர். அறந்தாங்கி தொகுதியில் தி.மு.க கூட்டணியில் காங்கிரஸின் தி.ராமச்சந்திரன்,  கந்தர்வக்கோட்டையில் தி.மு.க கூட்டணியில் எம்.சின்னதுரை ஆகியோர் வெற்றிபெற்றனர். விராலிமலை தொகுதியில்  அ.தி.மு.க சார்பில் முன்னாள் அமைச்சர் விஜயபாஸ்கர் வெற்றி பெற்றார். புதுக்கோட்டையில் தி.மு.க கூட்டணி 5 இடங்களையும், அ.தி.மு.க கூட்டணி 1 இடத்தையும் கைப்பற்றியுள்ளது. இந்த நிலையில் தான்,  புதுக்கோட்டை மாவட்டத்தில் முதல்முறையாக தி.மு.க ஆட்சியில் 2 பேருக்கு அமைச்சர் பதவி கிடைத்திருக்கிறது.<\/p><p>திருமயம் எம்.எல்.ஏ  எஸ்.ரகுபதிக்கு சட்டத்துறை அமைச்சர் பதவி வழங்கப்பட்டிருக்கிறது. சட்டத்துறை அமைச்சராக இன்று பொறுப்பேற்றுக் கொண்டார். கடந்த 1991-96-ல் இதே திருமயம் தொகுதியில் அ.தி.மு.க சார்பில் போட்டியிட்டு வெற்றி பெற்ற ரகுபதிக்கு தொழிலாளர் நலத்துறை, வீட்டுவசதி வாரியத்துறை அமைச்சர் பொறுப்பு கொடுக்கப்பட்டது. அதன்பிறகு தி.மு.க-வில் இணைந்த ரகுபதிக்கு, 2004 நாடாளுமன்றத் தேர்தலில் புதுக்கோட்டைத் தொகுதியில் போட்டியிட வாய்ப்பு வழங்கப்பட்டு, வெற்றியும் பெற்றா. அப்போது, மத்திய வனம் மற்றும் சுற்றுச்சூழல் துறை  இணை அமைச்சர் பொறுப்பும் வகித்துள்ளார்.<\/p><figure><img src=\"https:\/\/gumlet.assettype.com\/vikatan\/2021-03\/ab9dd5c9-5e52-4b22-baf0-dd28cddab148\/MK_Stalin_PTI.jpg\" \/><figcaption>ஸ்டாலின்\n<\/figcaption><\/figure><p>ஆலங்குடி எம்.எல்.ஏ சிவ.வீ. மெய்ய நாதனுக்கு, சுற்றுச்சூழல் மற்றும் மாசுக்கட்டுப்பாடு, இளைஞர் நலன் மற்றும் விளையாட்டு மேம்பாட்டு அமைச்சர் பதவி கிடைத்திருக்கிறது. இதற்கு முன்பு 2006 முதல் 2016 வரையிலும் தி.மு.க சார்பில் அறந்தாங்கி ஒன்றியக் குழு தலைவராகவும், 2016-ல் ஆலங்குடி எம்.எல்.ஏவாகவும் இருந்துள்ளார்.<\/p> <p>இதுபற்றி திமுக நிர்வாகிகள் சிலரிடம் கேட்டபோது,<\/p><p>``புதுக்கோட்டைத் தொகுதியைப் பொறுத்தவரை தி.மு.க சார்பில் கடந்த 1989-ல் ஆலங்குடி தொகுதியில் வெற்றி பெற்ற சந்திரசேகரனுக்குக் கால்நடை பராமரிப்புத்துறை அமைச்சர் பதவி கொடுக்கப்பட்டது. அதன்பின்பு 1996 அமைச்சரவையில் தி.மு.க-வின் பெரியண்ணன் அமைச்சராக்கப்படுவார் என்று பெரிதும் எதிர்பார்த்த நிலையில் அவர் கொறடாவாக நியமிக்கப்பட்டார். அதன்பின்பு 2006-ல் தி.மு.க அமைச்சரவையிலும் புதுக்கோட்டை மாவட்டத்திலிருந்து அமைச்சர் யாரும் நியமிக்கப்படவில்லை.<\/p> <p>Also Read: <a href=\"https:\/\/www.vikatan.com\/government-and-politics\/politics\/political-journey-of-minister-knnehru\">'புள்ளம்பாடி யூனியன் தலைவர் டூ நகர்ப்புற வளர்ச்சித்துறை அமைச்சர்'-கே.என்.நேருவின் அரசியல் பயணம்...<\/a><\/p><p>அதே நேரத்தில் ஒவ்வொரு முறை அ.தி.மு.க ஆட்சி அமைந்த போதும், மாவட்டத்தில் ஒரு அமைச்சரையாவது நியமித்துவிடுவார் ஜெயலலிதா. கடந்த 2011-ல் சுப்பிரமணியன், விஜயபாஸ்கர் என இருவரை அமைச்சராக்கியிருந்தார். இந்த நிலையில் தான் எங்கள் மாவட்டத்துக்கான 30 ஆண்டுக்கால அமைச்சர் கனவை இந்த முறை தி.மு.க தலைவர் நிறைவேற்றுவார் என்று எதிர்பார்த்துக் காத்துக்கிடந்தோம். மாவட்டத்தைச் சேர்ந்த ஒருவருக்காவது அமைச்சர் பதவி கிடைக்கும் என்று நம்பினோம். ஆனால், இருவருக்கு அமைச்சர் பதவி கொடுத்து எங்களுக்கு இன்ப அதிர்ச்சிக் கொடுத்துவிட்டார்\" என்கின்றனர் உற்சாகமாக.<\/p>","link":"https:\/\/www.vikatan.com\/news\/politics\/2-ministerial-posts-for-the-first-time-in-pudukottai-dmk","image":["https:\/\/gumlet.assettype.com\/vikatan\/2021-05\/4bdac868-5c8d-457b-bc72-5e5c6e82e76d\/PicsArt_05_07_12_48_56__01.jpg"],"pubdate":"Fri, 07 May 2021 08:49:49 +0000"},{"title":"கட்டம்கட்டிய துரைமுருகன்? வீரமணியை வீழ்த்திய தேவராஜிக்கு அமைச்சர் பதவி இல்லை- கொதிக்கும் ஆதரவாளர்கள்","text":"<p>கடந்த அ.தி.மு.க ஆட்சியில், வணிகவரி மற்றும் பத்திரப்பதிவுத்துறை அமைச்சராக இருந்தவர் கே.சி.வீரமணி. ஒருங்கிணைந்த வேலூர் மாவட்டத்தில் அதிகாரம் செலுத்திவந்த வீரமணி, ஜோலார்பேட்டை தொகுதியில் அ.தி.மு.க சார்பில் மீண்டும் போட்டியிட்டு தோல்வியடைந்திருக்கிறார். தி.மு.க சார்பில் களமிறக்கப்பட்ட திருப்பத்தூர் மாவட்ட செயலாளர் தேவராஜி, வீரமணியைத் தோற்கடித்து வெற்றிக்கனியைப் பறித்துள்ளார். 2011 தேர்தலிலிருந்து, தொடர்ந்து இரண்டு முறை ஜோலார்பேட்டை தொகுதியைத் தக்க வைத்துக்கொண்டிருந்தார் வீரமணி. இம்முறை அவருக்கு சறுக்கல் ஏற்பட முக்கியக் காரணம், தி.மு.க பொதுச்செயலாளர் துரைமுருகனுடன் ஏற்பட்ட ‘மாமா... மாப்ள’ உறவுதான் என்கிறார்கள் உள்விவரம் அறிந்த சிலர். <\/p><figure><img src=\"https:\/\/gumlet.assettype.com\/vikatan\/2021-05\/b89a4bf8-e0f6-47c2-b8aa-ee79fe9df31f\/vikatan_2021_02_25e95612_b53d_4dd3_8d77_de0a91908d1d_vikatan_2019_11_f8ec81a7_aa97_4205_b96d_e7b3b51.jpg\" \/><figcaption>கே.சி.வீரமணி<\/figcaption><\/figure><p>தேவராஜியின் சொந்த தொகுதி அருகிலுள்ள வாணியம்பாடி. இந்த தொகுதியில் போட்டியிட விருப்ப மனு கொடுத்திருந்த தேவராஜியைத் திட்டம் போட்டு ஜோலார்பேட்டைக்குத் தள்ளியவரும் துரைமுருகன்தான் என்கிறார்கள் அக்கட்சி நிர்வாகிகள். அதற்கு சில காரணங்களும் சொல்லப்படுகின்றன. ``மாவட்டச் செயலாளராகவுள்ள தேவராஜியை துரைமுருகனுக்குப் பிடிக்கவில்லை. பல்வேறு விவகாரங்களில் தேவராஜிக்குத் துரைமுருகன் தரப்பு தொடர்ந்து குடைச்சல் கொடுத்து வந்திருக்கிறது. வாணியம்பாடியில் போட்டியிட்டால் தேவராஜி வெற்றி பெற்றுவிடுவார் என்று முன்கூட்டியே தி.மு.க தலைமையும் கணிந்திருந்தது. <\/p><p>ஆனால், தேவராஜியின் வெற்றியைத் தடுக்க, வாணியம்பாடியை கூட்டணிக்கு ஒதுக்கப்பட காரணமாக இருந்தார் துரைமுருகன். அதற்காகத்தான் சம்பந்தமில்லாத ஜோலார்பேட்டை தொகுதியில் தேவராஜிக்கு சீட் வழங்க துரைமுருகன் பரிந்துரை செய்தார்\" என்கிறார்கள் அக்கட்சி நிர்வாகிகள். தேவராஜி தோற்பது ஒருப்பக்கம், `மாப்ள' உறவுடன் பழகிய வீரமணி வெற்றி பெறுவது இன்னொருப் பக்கம் என்று, ஒரே கல்லில் இரண்டு மாங்காய் திட்டத்துடன் துரைமுருகன் காய் நகர்த்தியதாகவும் திருப்பத்தூர் மாவட்ட தி.மு.க நிர்வாகிகளே குற்றம் சாட்டுகிறார்கள்.<\/p><figure><img src=\"https:\/\/gumlet.assettype.com\/vikatan\/2021-05\/426c88b8-50b0-43d1-90e6-e66b59b6c215\/vikatan_2021_03_1d973e75_7e50_42c7_b9c0_efc036da98a3_vikatan_2020_08_bf3a0133_4ff4_442d_b289_8e3cbd5.jpg\" \/><figcaption>துரைமுருகன்<\/figcaption><\/figure><p>ஆனால், வீரமணியின் அதிகார பலம், பண பலம் போன்றவற்றை தவிடு பொடியாக்கி வெற்றிப் பெற்றுள்ளார் தேவராஜி. திருப்பத்தூர் மாவட்டத்திலுள்ள நான்கு தொகுதிகளில் ஆம்பூர், ஜோலார்பேட்டை, திருப்பத்தூர் ஆகிய மூன்றிலும் தி.மு.க வென்றிருக்கிறது. வாணியம்பாடி தொகுதி மட்டும் அ.தி.மு.க வசம் சென்றுவிட்டது. இந்த ஒரு தொகுதியில் ஏற்பட்ட தோல்விக்கும் அந்த மூத்த தலைவரே காரணம் என்று கொதிக்கிறார்கள் தி.மு.க நிர்வாகிகள். <\/p><p>இந்த நிலையில், அ.தி.மு.க-வின் மூத்த அமைச்சர் ஒருவரையே தோற்கடித்த தேவராஜியும், அமைச்சரவையில் இடம் பெறுவார் என்று அவரின் ஆதரவாளர்கள் எதிர்பார்த்திருந்தனர். அதற்கான கொண்டாட்டத்திலும் அவர்கள் குதுகலமாக இருந்தனர். இதனிடையே, நேற்று வெளியான தி.மு.க அமைச்சரவைப் பட்டியலில் தேவராஜியின் பெயர் இடம் பெறவில்லை. இதனால், திருப்பத்தூர் மாவட்ட தி.மு.க-வினர் அதிர்ச்சியடைந்துள்ளனர்.<\/p><p>நம்மிடம் பேசிய தி.மு.க நிர்வாகிகள் சிலர், ``வீரமணியைத் தோற்கடித்த தேவராஜிக்குப் பலன் காத்திருக்கிறது என்று எங்கள் தலைவர் ஸ்டாலின் சொல்லியிருந்தார். அதற்குள் துரைமுருகன் உள்ளே புகுந்து குட்டையை குழப்பியிருப்பதாக அறிவாலயத்திலிருந்து தகவல்கள் வந்துள்ளன.<\/p><figure><img src=\"https:\/\/gumlet.assettype.com\/vikatan\/2021-05\/e0982c77-0cdd-4d50-b1a6-889c35c6ed24\/WhatsApp_Image_2021_05_07_at_1_28_20_AM.jpeg\" \/><figcaption>தேவராஜி<\/figcaption><\/figure><p>`இன்னும் அதிகமான வாக்குகள் வித்தியாசத்தில் ஜெயித்திருக்கலாம். தேவராஜி சரியாக வேலைச் செய்யவில்லை’ என்று சொல்லி தேவராஜியின் மந்திரி கனவுக்கு முட்டுக்கட்டைப் போட்டிருக்கிறார் துரைமுருகன். திருப்பத்தூர் மாவட்டத்தில் ஒரேயொரு மந்திரி கூட இல்லாதது வருத்தமளிக்கிறது. மீண்டும் காட்பாடிக்குப் போய் துரைமுருகன் வீட்டு வாசலில் நிற்கும் நிலை ஏற்பட்டிருக்கிறது. <\/p><p><a href=\"https:\/\/www.vikatan.com\/government-and-politics\/politics\/history-of-ranipet-gandhi-who-enters-dmk-cabinet\">பொதுப்பணித்துறை அமைச்சராக நியமிக்கப்பட்டுள்ள எ.வ.வேலு, திருவண்ணாமலை மாவட்டத்துடன் சேர்த்து திருப்பத்தூர் மாவட்டத்திலும் கட்சிப் பணி செய்வதாக கூறியிருக்கிறார். <\/a>துரைமுருகன் ஆதிக்கத்திலுள்ள எங்கள் மாவட்டத்தை எ.வ.வேலுவிடம் ஒப்படைக்க விரைவில் திருப்பத்தூர் மாவட்ட நிர்வாகிகள் பலரும் தலைவர் ஸ்டாலினைச் சந்தித்து வலியுறுத்தவுள்ளோம்’’ என்றனர்.<\/p>","link":"https:\/\/www.vikatan.com\/government-and-politics\/politics\/jolarpet-devaraji-who-defeated-veeramani-dint-get-minister-post","image":["https:\/\/gumlet.assettype.com\/vikatan\/2021-05\/b80734ad-a3ee-44a1-b230-836c77f42f0c\/WhatsApp_Image_2021_05_07_at_1_28_21_AM.jpeg"],"pubdate":"Fri, 07 May 2021 08:24:11 +0000"},{"title":"கேரளா: நாளை முதல் லாக்டௌன்... கொரோனா புறநோயாளிகளுக்கு `இ-சஞ்சீவனி' மூலம் சிகிச்சை","text":"<p>கேரளத்தில் கொரோனா இரண்டாம் அலை பாதிப்பு அதிகரித்து வருகிறது. தினமும் 40,000-க்கும் மேல் புதிய கொரோனா தொற்று ஏற்பட்டு வருகிறது. நேற்றைய கணக்குப்படி 42,464 பேருக்கு புதிதாக கொரோனா தொற்று ஏற்பட்டுள்ளது. கேரளத்தில் மொத்தம் 3,90,906 பேர் சிகிச்சையில் உள்ளனர். நேற்று மட்டும் 27,152 பேர் கொரோனாவிலிருந்து மீண்டுள்ளனர். இதுவரை மொத்தம் 13,89,515 பேர் கொரோனா தொற்று ஏற்பட்டு குணமடைந்துள்ளனர். நேற்று 63 பேர் மரணம் அடைந்துள்ளனர். இதனால் கேரளத்தில் மொத்த கொரோனா மரணம் 5,628 ஆக உயர்ந்துள்ளது. எனவே, கொரோனா இரண்டாம் அலையைக் கட்டுப்படுத்தும் விதமாக நாளை முதல் வரும் 16-ம் தேதி வரை முழு ஊரடங்கு அறிவித்துள்ளது கேரள அரசு. <\/p><p>இந்நிலையில், கொரோனா புற நோயாளிகளுக்கு `இ-சஞ்சீவனி' என்ற திட்டம் மூலம் ஆன்லைனில் மருத்துவர்கள் சிகிச்சை அளிப்பது இன்று முதல் தொடங்கப்பட்டுள்ளது.<\/p><figure><img src=\"https:\/\/gumlet.assettype.com\/vikatan\/2021-04\/f991e182-9f34-4349-9590-c80858fe9978\/AP21106247664367.jpg\" \/><figcaption>கொரோனா<\/figcaption><\/figure><p>கொரோனா முதல் அலையில் பொது மருத்துவத்துக்காக மட்டும் செயல்படுத்தப்பட்ட இந்தத் திட்டம், இப்போது கொரோனா நோயாளிகளுக்கும் விரிவுபடுத்தப்பட்டுள்ளது. இதுகுறித்து கேரள சுகாதாரத்துறை வெளியிட்டுள்ள அறிவிப்பில், ``லாக்டெளன் சமயத்தில் கொரோனா புறநோயாளிகள் பிரிவு, டெலி மெடிசின் வழியாக 24 மணி நேரமும்  வெள்ளிக்கிழமை (இன்று) முதல் செயல்படும். கொரோனா தனிமைப்படுத்தலில் உள்ளவர்கள், சிகிச்சையில் உள்ளவர்கள், அறிகுறி உள்ளவர்கள் மற்றும் கொரோனா தொற்று ஏற்பட்டுள்ளதோ என்ற சந்தேகம் உள்ளவர்கள் அனைவருக்கும் இந்தச் சேவை வழங்கப்பட உள்ளது.<\/p><p>இதற்காக சிறப்பு மருத்துவர்கள் 24 மணி நேரமும் பணியில் இருப்பார்கள். தனிமைப்படுத்தலில் இருப்பவர்களுக்கு ஏதாவது அறிகுறி தென்பட்டால் உடனடியாக மருத்துவர்களை தொடர்புகொண்டு சந்தேகங்களை நிவர்த்தி செய்ய வேண்டும். அவ்வாறு தொடர்புகொள்ளுவதன் மூலம் அவர்கள் மருத்துவமனையில் அனுமதிக்கப்பட வேண்டிய நிலை ஏட்பட்டால் மருத்துவர்கள் பரிந்துரைப்பார்கள்.<\/p><figure><img src=\"https:\/\/gumlet.assettype.com\/vikatan\/2021-05\/3bd2eb85-acac-4f9e-bc1b-d0de220e36dd\/FB_IMG_1620360009694.jpg\" \/><figcaption>இ-சஞ்சீவனி<\/figcaption><\/figure><p>கொரோனா புறநோயாளிகள் பிரிவு மட்டுமல்லாது, காலை 8 மணி முதல் மாலை 8 மணி வரை ஸ்பெஷாலிட்டி மற்றும் சூப்பர் ஸ்பெஷாலிட்டி உட்பட 35 வகையான புறநோயாளிகள் பிரிவு செயல்படுத்தப்படும். கொரோனா இருப்பவர்களுக்கு அறிகுறி இல்லாத நிலை உள்ளதால் வீட்டில் இருப்பதுதான் நோய்ப் பரவலை தடுக்கும் வழி. யாரிடம் இருந்து யாருக்கு வேண்டுமானாலும் தொற்று பரவும் நிலை ஏற்பட்டுள்ளது. இந்த நிலையில் மருத்துவமனைகளுக்குச் செல்லாமல் வீட்டில் இருந்தபடியே சிகிச்சை தேடும் வழிதான் இந்த `இ-சஞ்சீவனி' திட்டம்.<\/p><p>மொபைல் போன், டேப்லெட் மூலமாக <a href=\"https:\/\/esanjeevaniopd.in\/\">esanjeevaniopd.in<\/a> என்ற வெப்சைட்டுக்குச் சென்று தங்கள் மொபைல் எண் மூலம் புற நோயாளிகள் ரெஜிஸ்டர் செய்யலாம். மொபைலுக்கு வரும் ஓ.டி.பி மூலம் லாக் இன் செய்து உள்ளே நுழையலாம். வீடியோ காலிங் மூலம் மருத்துவர்கள் உங்களிடம் பேசி நோய் குறித்த விபரங்களைக் கேட்டு தெரிந்துகொள்வார்கள். அதன்பிறகு மருந்து வாங்கவும், பரிசோதனை செய்வதற்கான நடவடிக்கைகளும் தொடர்ந்து மேற்கொள்ளப்படும். இதுகுறித்து ஏதாவது சந்தேகங்கள் இருந்தால் 1056, 04712552056 என்ற எண்களுக்கு அழைக்கலாம்\" என்று அதில் கூறப்பட்டுள்ளது.<\/p><figure><img src=\"https:\/\/gumlet.assettype.com\/vikatan\/2020-12\/f278aeb1-3663-4f73-9864-4266cef4b4ab\/national_cancer_institute_NFvdKIhxYlU_unsplash.jpg\" \/><figcaption>Doctor (Representational Image)<\/figcaption><\/figure><p>கேரளத்தில் கொரோனா இரண்டாம் அலை வேகமாகப் பரவி வருவதால் மீண்டும் கொரோனா கட்டுப்பாட்டு அறை திறக்கப்பட்டுள்ளது. இதற்காக 0471 2309250 என்ற எண் உள்ளிட்ட ஐந்து எண்கள் வழங்கப்பட்டுள்ளன. கொரோனா தொற்று குறித்த சந்தேகங்கள் உள்ளிட்ட முக்கிய விபரங்களை இதில் கேட்டு தெரிந்துகொள்ளலாம் எனவும் கேரள சுகாதாரத்துறை அறிவித்துள்ளது.<\/p>","link":"https:\/\/www.vikatan.com\/news\/india\/kerala-to-treat-mild-covid19-patients-through-esanjeevini-tele-medicine-service","image":["https:\/\/gumlet.assettype.com\/vikatan\/2021-05\/884d283a-98dc-4c03-b250-43db5b14da39\/IMG_20210507_093400.jpg"],"pubdate":"Fri, 07 May 2021 08:01:30 +0000"},{"title":"மகேந்திரன் Vs மகேந்திரன்! வேடிக்கை பார்த்த கமல் - என்ன நடக்கிறது மக்கள் நீதி மய்யத்தில்?","text":"<p>தேர்தல் முடிந்த பின்பு ஒவ்வொரு கட்சியிலும் ஒவ்வொரு மாதிரி பிரச்னையென்றால், மக்கள் நீதி மய்யம் கட்சியை, தொடர்ந்து செயல்படுத்துவதிலேயே பிரச்னையாகியிருக்கிறது. தேர்தல் தோல்விக்கு பிறகு கட்சியின் முக்கிய நிர்வாகிகள் தங்களது பதவிகளை ராஜினாமா செய்துள்ளனர். துணைத் தலைவராக இருந்த டாக்டர்.மகேந்திரன் பதவியை ராஜினாமா செய்ததுடன்,<\/p><figure><img src=\"https:\/\/gumlet.assettype.com\/vikatan\/2021-05\/0ab193d8-e34b-4835-a216-03e6303ef11f\/vikatan_2021_04_a799904a_5397_41e5_bb0d_580054448276_MNM_8739.jpg\" \/><figcaption>மகேந்திரன்<\/figcaption><\/figure><p>``தலைவர் கமல் தனது அணுகுமுறையை மாற்றிக் கொள்வது போல தெரியவில்லை. கட்சிக்குள் ஜனநாயகம் இல்லை. தமிழகத்தை சீரமைப்பதற்கு முன்பு, அவர் ம.நீ.மவை சீரமைக்க வேண்டும்” என்று சொல்லி கட்சியில் இருந்து விலகுவதாக அறிவித்தார்.<\/p><p>Also Read: <a href=\"https:\/\/www.vikatan.com\/news\/general-news\/06-05-2021-just-in-live-updates\">'நீக்கி விடுவார்கள் என்று விலகிக் கொண்டார்': ராஜினாமா செய்தவர்களுக்கு கமல்  பதில் #NowAtVikatan<\/a><\/p><p>இதற்கு பதிலளிக்கும் வகையில் அறிக்கை வெளியிட்ட கமல்ஹாசன்,``களையெடுக்கப்பட வேண்டிய துரோகிகள் பட்டியலில் முதல் நபராக இருந்தவர் மகேந்திரன். முகவரி கொடுத்தவர்களின் முகங்களையே எடுத்துக் கொள்ளத் துணிந்தார். கட்சிக்காக உழைக்கத் தயாராக இருந்த பல நல்லவர்களை தலையெடுக்க விடாமல் செய்தது இவரது சாதனை.<\/p><figure><img src=\"https:\/\/gumlet.assettype.com\/vikatan\/2021-05\/6c438d93-3bf5-4042-99a8-6fb124a39eed\/IMG_20210502_WA0066.jpg\" \/><figcaption>கமல்ஹாசன்<\/figcaption><\/figure><p> தோல்வியை அடுத்தவர் மீது பழிபோட்டு அனுதாபம் தேட முயற்சி செய்கிறார். தோல்வியின் போது கூடாரத்தைப் பிய்த்துக் கொண்டு ஓடும் கோழைகளைப் பற்றி நாம் ஒருபோதும் பொருட்படுத்தியல்லை. இனி நம் கட்சிக்கு ஏறுமுகம் தான்” என்று கூறியிருந்தார்.<\/p><p>Also Read: <a href=\"https:\/\/www.vikatan.com\/government-and-politics\/politics\/r-mahendran-a-short-analysis-on-tamilnadu-elections-2021\">\nசிங்காநல்லூர் :'மீண்டும் கவனம் ஈர்த்த மகேந்திரன்; 3-வது இடம் பிடித்தது எப்படி?' #TNelections2021<\/a><\/p><p>என்னதான் நடக்கிறது? என்று மக்கள் நீதி மய்யம் வட்டாரங்களில் விசாரித்தபோது, ``கட்சி ஆரம்பித்து சில மாதங்களுக்கு பிறகுதான் டாக்டர் மகேந்திரன் கட்சிக்குள் வந்து சேர்ந்தார். 2019 நாடாளுமன்ற தேர்தலில் அவர், ம.நீம சார்பில் தமிழகத்திலேயே அதிகபட்சமாக 1.50 லட்சம் வாக்குகள் வாங்கினார். அதன்பிறகு கட்சிக்குள் அவர் கை ஓங்க ஆரம்பித்தது. கமலுக்கு அடுத்து நான்தான் என்ற மனநிலை அவருக்கு வந்துவிட்டது.<\/p><figure><img src=\"https:\/\/gumlet.assettype.com\/vikatan\/2021-05\/a4cc2a5f-ad57-4be2-9ee3-8fbd6df0d334\/IMG_20210312_WA0102.jpg\" \/><figcaption>கமலுடன் மகேந்திரன்<\/figcaption><\/figure><p> தேர்தல் வியூகத்துக்காக முதலில் ஐ-பேக்கிடம் பேசி, பிறகு சங்க்யா சொல்யூஷன்ஸ் நிறுவனத்தை டிக் அடித்தனர். விஜய் டி.வி மகேந்திரன் மற்றும் சுரேஷ் ஐயர்தான் அதன் தூண்கள்.<\/p><p>MNM என்றாலே மகேந்திரன் அண்ட் மகேந்திரன் என்று எங்கள் கட்சிக்குள்ளேயே விமர்சிக்கும் அளவுக்கு அவர்கள் இருவருக்கும் இடையே அதிகார போட்டி உச்சத்தை அடைந்தது. சங்க்யா சொல்யூஷன்ஸ் டீமை தாண்டி கமலை யாரும் நெருங்க முடியாது என்பது 100 சதவிகிதம் உண்மை. அதேபோல, டாக்டர் மகேந்திரனும் தான் சொல்வதுதான் சரி, அதைதான் அனைவரும் கேட்க வேண்டும் என்று தனியாக ஆட்சி செய்து வந்தார்.<\/p><figure><img src=\"https:\/\/gumlet.assettype.com\/vikatan\/2021-05\/b847d310-10aa-4708-9bcd-2e97ef22e174\/CLYX0zvUsAAhHDb.jpg\" \/><figcaption>விஜய் டிவி மகேந்திரன்<\/figcaption><\/figure><p>அவரைக் கடந்து யாரும் எதுவும் செய்ய முடியாது. இரண்டு மகேந்திரன்களுக்குள்ளும் அதிகாரப் போட்டி உச்சத்தில் இருந்தபோது, சந்தோஷ் பாபு, பொன்ராஜ் உள்ளிட்டோரின் வருகையும் டாக்டர்.மகேந்திரனுக்கு அப்செட்டை கொடுத்தது.<\/p><p>பொன்ராஜுக்கு துணை தலைவர் பதவியை கொடுத்தவுடன், கமல் அனைத்து இடங்களிலும் அவரை முன்னிலைப்படுத்துவதால் தனக்கான முக்கியத்துவம் குறைந்துவிட்டதாக மகேந்திரன் கவலைப்பட்டார். மேலும், மகேந்திரன் இந்தத் தேர்தலில் கோவை தெற்கு தொகுதியில் போட்டியிடுவதற்காக அனைத்து வேலைகளையும் செய்திருந்தார். பிரசாரத்தையும் தொடங்கிய நிலையில், அதற்கு செக் வைக்கும் விதமாக சங்க்யா சொல்யூஷன்ஸ் கமல்ஹாசனுக்கு கோவை தெற்கு தொகுதியை தேர்ந்தெடுத்தனர்.<\/p><figure><img src=\"https:\/\/gumlet.assettype.com\/vikatan\/2021-05\/c96bf8be-5695-43ef-b9da-bfba50cc71bf\/IMG_20210320_WA0004.jpg\" \/><figcaption>கமல்ஹாசன்<\/figcaption><\/figure><p> இதனால், கடைசி நேரத்தில் மகேந்திரன் சிங்காநல்லூர் தொகுதியில் போட்டியிட்டார். தனக்கென தனியாக வியூக அமைப்பாளர்களையும் பணியமர்த்தினார். கமலுக்கு மக்களிடம் ஆதரவு இருந்தும், களப்பணிகளில் நாங்கள் மிகவும் பின்தங்கிய நிலையில் இருந்தோம். துணை தலைவர் என்கிற அடிப்படையில் டாக்டர் மகேந்திரன் சற்று தெற்கு தொகுதியில் உதவி செய்திருந்தால் நாங்கள் இன்னும் சற்று கூடுதலான வாக்குகளை பெற்றிருப்போம்.<\/p><p>அதேபோல, சங்க்யா சொல்யூசன்ஸின் வியூகங்களும் மோசமாகவே இருந்தது. ஆனால், இந்த இரண்டு தரப்பினரையும் கடந்து கமலிடம் இதை சொல்ல முடியவில்லை. தலைமைக்கும் எங்களுக்குமான இடைவெளியை இவர்கள் இன்னும் அதிகரித்தனர். டாக்டர் மகேந்திரன் தொடர்ந்து சங்க்யாவின் வியூகங்களை எதிர்த்ததால், அவர் ஓ.பி.எஸ் பினாமி, பொள்ளாச்சி ஜெயராமன் உறவினர் என்றெல்லாம் புகார் கூறினர்.<\/p><figure><img src=\"https:\/\/gumlet.assettype.com\/vikatan\/2021-05\/2887c0a7-7893-4ff5-b983-f1f306dff635\/IMG_20210320_WA0007.jpg\" \/><figcaption>மகேந்திரன் கமல் பொன்ராஜ்<\/figcaption><\/figure><p> அதனால்தான், தனது அறிக்கையில் டாக்டர் மகேந்திரன், முன்னாள் டி.வி மீடியாவைச் சேர்ந்த மகேந்திரன் என குறிப்பிட்டு அவர் மீது பல இடங்களில் குற்றம்சாட்டியுள்ளார். புகார் எதுவாக இருந்தாலும் கட்சி விசாரணை நடத்தி சரி செய்திருக்கலாம். இல்லையென்றால் பிரச்னை வெடித்துக் கொண்டிருக்கும்போதே கமல் அதிரடி நடவடிக்கைகளை எடுத்திருக்க வேண்டும்.<\/p><p>பொதுவெளிக்கு வந்தப் பிறகு துரோகி, கோழை என்று சொல்வதில் பிரயோஜனம் இல்லை. நடப்பதை எல்லாம் மக்கள் கவனித்துக் கொண்டுதான் இருக்கின்றனர். மற்ற கட்சிகளிலும் இது இயல்புதான் என்றாலும், மாற்று சக்தியை முன்னிறுத்தும் ம.நீ.மவில் ஆரம்ப கட்டத்திலேயே இப்படிப்பட்ட பிரச்னைகள் வருவது எங்களைப் போல சாமானிய தொண்டர்களுக்கு உடன்பாடில்லை.<\/p><figure><img src=\"https:\/\/gumlet.assettype.com\/vikatan\/2021-05\/7d820a70-edc8-4d7c-a82d-45f988304c45\/IMG_20210316_WA0023__1_.jpg\" \/><figcaption>மகேந்திரன் கமல்<\/figcaption><\/figure><p> முதலில் இங்கு தலைமைக்கும், தொண்டர்களுக்குமான இடைவெளியை குறைக்க வேண்டும். அப்படி இல்லையெனில் கட்சியை கலைத்துவிட்டு தலைவர் சினிமாவிலேயே கவனம் செலுத்தலாம். இதேநிலையில், கட்சியில் தொடரும் மனநிலையில் பலர் இல்லை என்பதே நிதர்சனம்” என்றனர் வேதனையுடன்.<\/p>","link":"https:\/\/www.vikatan.com\/news\/tamilnadu\/kamal-makkal-neethi-maiam-mahendran-controversy","image":["https:\/\/gumlet.assettype.com\/vikatan\/2021-05\/9c8f9320-6e9f-4dbb-b599-015d1e607c21\/vikatan_2021_04_522a3ba2_dca9_4373_a578_34eb94fef14e_60833d06dab57.jpg"],"pubdate":"Fri, 07 May 2021 07:51:57 +0000"},{"title":"`ஆக்சிஜன் பற்றாக்குறை... அபாய நிலையில் உள்ளோம்!' - எச்சரிக்கும் சு.வெங்கடேசன் எம்.பி","text":"<p>``நாமும் நமது நகரமும் சுற்றியுள்ள மாவட்டங்களும் மருத்துவ அபாய நிலையை அடைந்துள்ளோம்\" என்று எச்சரித்துள்ளார் மதுரை நாடாளுமன்ற உறுப்பினர் சு.வெங்கடேசன்.<\/p><p>தமிழகத்தில் வேகமாகப் பரவி வரும் கோவிட் இரண்டாம் அலையின் பாதிப்பால் மருத்துவமனைகளில் இடமில்லாத நிலையும், அனுமதிக்கப்பட்ட நோயாளிகளுக்கு ஆக்சிஜன் பற்றாக்குறையும் ஏற்பட்டுள்ள நிலையில் மதுரை நாடாளுமன்ற உறுப்பினர் சு.வெங்கடேசன் அதன் அபாயத்தைப் பற்றி எச்சரிக்கை செய்து அறிக்கை வெளியிட்டுள்ளார். அதில்...<\/p><figure><img src=\"https:\/\/gumlet.assettype.com\/vikatan\/2021-05\/5fd67545-43df-4c27-bc64-8844ffee517e\/IMG_20210506_WA0006.jpg\" \/><figcaption>மதுரை அரசு கொரோனா மருத்துவமனை<\/figcaption><\/figure><p>``ஆக்சிஜன் தேவைப்படும் நோயாளிக்குப் படுக்கை கிடைக்க வேண்டுமென்றால், ஏற்கெனவே படுக்கையில் உள்ள நோயாளி, அங்கிருந்து அகன்றால் மட்டுமே கிடைக்கும் என்பதுதான் தனியார், அரசு மருத்துவமனைகளின் இன்றைய நிலைமை. இதுதான் அபாய கட்டத்தின் ஆரம்பம்.<\/p><p>`ஆக்சிஜன் சிலிண்டர்கள் கையிருப்பு மே 7-ம் தேதி வரை மட்டுமே இருக்கும், மே 8-ம் தேதி மிக மோசமான சூழ்நிலையை எட்டிவிடுவோம்' என்று, சென்னை உயர் நீதிமன்றத்தில் தமிழ்நாடு மருந்துக்கழக நிர்வாக இயக்குநர் தெரிவித்துள்ளார். இதுதான் தமிழகம் முழுவதும் உள்ள நிலை.<\/p><p>கேரளாவிலிருந்து தென்தமிழகத்துக்கு வழங்கப்பட்டுக் கொண்டிருந்த 40 டன் ஆக்சிஜன், மத்திய அரசின் புதிய உத்தரவால் நிறுத்தப்பட்டுள்ளது. உடனடியாக அதை வழங்க மத்திய அரசு உத்தரவிட வேண்டும்.<\/p><p>நேற்று மத்திய அரசு பிறப்பித்த உத்தரவில் தமிழகத்தின் ஆக்சிஜன் தேவையை முற்றிலும் கணக்கில் எடுத்துக்கொள்ளவில்லை.<\/p><p>நமது ஆக்சிஜன் தேவை இரண்டு மடங்காக அதிகரித்த நிலையிலும் மத்திய ஒதுக்கீட்டில் இருந்து நமக்கு அதிகப்படுத்தித் தர மறுக்கிறார்கள். நிலைமை  அனைத்து வகையிலும் கைமீறிக்கொண்டிருக்கிறது. மத்திய அரசிடமிருந்து நமக்கான உரிமையைக் கேட்டுப் பெறுகின்ற போராட்டத்தைத் தொடர்ந்து நடத்துவோம். இப்பொழுது உடனடித் தேவை, போர்க்கால அடிப்படையிலான மேலாண்மைத்திறன்.<\/p><figure><img src=\"https:\/\/gumlet.assettype.com\/vikatan\/2020-10\/853bafc3-bfac-4af5-9c30-a5fa666d3e29\/p20c.jpg\" \/><figcaption>சு.வெங்கடேசன்<\/figcaption><\/figure><p>ஆக்சிஜன் தேவைப்படும் நோயாளிகளுக்குப் படுக்கைகளை உறுதிப்படுத்துவது, ஆக்சிஜன் தேவைப்படாத நோயாளிகளை ஆக்சிஜன் படுக்கையில் இருந்து மாற்றுவது, கூர்மையான மருத்துவக் கண்காணிப்பின் அடிப்படையில் இப்பணியை செய்தால் நம்மால் பலரின் உயிரை இந்த அபாய கட்டத்திலும் காப்பாற்ற முடியும்.<\/p><p>மாவட்ட நிர்வாகமும் சுகாதாரத்துறை அதிகாரிகளும் ஒவ்வொரு மணிநேரத்துக்கு ஒருமுறை நிலைமையை உன்னிப்பாகக் கவனித்துப் பணியாற்ற வேண்டும்.<\/p><p>பொறுப்பேற்கும் நம் முதல்வர், மருத்துவ அவசரநிலை போன்று நிலைமை உள்ளதால் கட்டளை அறை அமைக்க உத்தரவிட்டுள்ளார். மாவட்ட அளவிலான கட்டளை அறைகளின் செயல்பாடும் உறுதிப்படுத்தப்பட வேண்டும்.<\/p><figure><img src=\"https:\/\/gumlet.assettype.com\/vikatan\/2021-05\/86ba08be-dbde-42c3-983a-2df707c642ed\/oxygen.jpg\" \/><figcaption>ஆக்சிஜன்<\/figcaption><\/figure><p>பேரிடர் காலத்தில் அதிகாரத்தில் இருப்பவர்களின் சிறு அசைவும் செயல்களும் மனித உயிர்களைக் காக்கும் என்பதை அனைவரும் உணர்ந்து செயல்படுவோம்\" என்று தெரிவித்துள்ள சு.வெங்கடேசன், முன்னதாக, `தமிழ் மக்கள் உயிர்கள் முக்கியமில்லையா?' என்று மத்திய சுகாதாரத்துறை அமைச்சருக்கு <br \/>அவசர கடிதமும் அனுப்பியுள்ளார்.<\/p><p>அதில், ``தேசிய சுகாதார முகமையின் இயக்குநர் டாக்டர் சஞ்சய் ராய் வெளியிட்டுள்ள மே 5-ம் தேதியிட்ட மாநிலங்களுக்கான மருத்துவ ஆக்சிஜன் ஒதுக்கீடு திட்டத்தைப் பார்த்து அதிர்ந்து விட்டேன். இதில் தமிழகத்துக்கு பெரும் அநீதி இழைக்கப்பட்டுள்ளது.<\/p><figure><img src=\"https:\/\/gumlet.assettype.com\/vikatan\/2021-05\/339a6716-56dc-48b0-8c6a-2340808ffff9\/IMG_20210506_WA0023.jpg\" \/><figcaption>மத்திய அர்சுக்கு சு.வெங்கடேசன் கடிதம்<\/figcaption><\/figure><p>10 நாள்களுக்கு முன்பு தமிழகத்துக்கு 280 மெட்ரிக் டன் ஒதுக்கீடு செய்யப்பட்டது. தற்போது மாநிலம் முழுவதும் ஏற்பட்டுள்ள கோவிட் பரவலால், மருத்துவ நிபுணர்கள் கருத்துப்படி 500 மெட்ரிக் டன்னாகத் தமிழகத் தேவை உயர்ந்திருக்கிறது. மத்திய அரசு சார்ந்த நிறுவனங்களின் சில மதிப்பீடுகளே 400 மெட்ரிக் டன்கள் என்று கூறுகிறது.<\/p><p>தமிழகத்துக்கு கூடுதல் ஒதுக்கீடு இல்லை. ஒரு கேள்வியை மன வலியோடு எழுப்பும் நிலைக்குத் தள்ளப்பட்டுள்ளேன். தமிழ் மக்கள் உயிர்கள் முக்கியமில்லையா?<\/p><p>செவ்வாய் இரவு செங்கல்பட்டு அரசு மருத்துவ மனையில் 13 மரணங்கள் நிகழ்ந்துள்ளன. ஆக்சிஜன் பற்றாக்குறையே அதற்குக் காரணம். அங்கு கோவிட் சிகிச்சைக்காக அனுமதிக்கப்பட்டுள்ள 447 பேரில் 309 பேர் ஆக்சிஜன் தேவைப்படுபவர்கள். இது தனித்த உதாரணம் அல்ல. தமிழகத்தின் பல பகுதிகளில் இதுதான் நிலைமை.<\/p><figure><img src=\"https:\/\/gumlet.assettype.com\/vikatan\/2021-04\/924e7b85-f10a-46b8-8303-c5133a9a4de0\/IMG_20210102_WA0028.jpg\" \/><figcaption>சு.வெங்கடேசன்<\/figcaption><\/figure><p>பல அரசு, தனியார் மருத்துவமனைகள் பல சிரமங்களோடும், உயிர் பயத்தோடும் வரும் நோயாளிகளை திருப்பி அனுப்பி வருகின்றன. <\/p><p>இன்னும் ஓரிரு நாள்களில் இதைவிட நிலைமை மோசமாகக் கூடும்.  ஆக்சிஜன் பற்றாக்குறையால் உயிர் இழப்புகள் ஏற்பட்டால் தமிழக மக்களுக்கு மத்திய அரசு பதில் சொல்ல வேண்டி வரும்\" என்று அக்கடிதத்தில் குறிப்பிட்டுள்ளார்.<\/p><p>அபாய கட்டத்திலிருந்து மீள தக்க மருத்துவ உதவி கிடைக்குமா?<\/p>","link":"https:\/\/www.vikatan.com\/news\/tamilnadu\/mp-su-venkatesan-writes-a-letter-to-union-govt-to-allocate-more-oxygen-to-tamilnadu","image":["https:\/\/gumlet.assettype.com\/vikatan\/2021-04\/60941352-71ee-4d7d-850a-951ea371e79c\/AP21108242249069.jpg"],"pubdate":"Fri, 07 May 2021 06:58:42 +0000"},{"title":"புதுச்சேரி: காங்கிரஸ் ஆட்சிக் கவிழ்ப்பு முதல் ரங்கசாமி பதவியேற்பு வரை! - பா.ஜ.க-வின் ரோல் என்ன?","text":"<p>காங்கிரஸ் கட்சி சார்பில் கடந்த 2006-ல் இரண்டாவது முறை முதல்வர் பதவியில் அமர்ந்த ரங்கசாமி, அரசுப் பணிகள் நியமனம், ஒப்பந்தப் பணிகள் என எந்த விவகாரத்திலும் அமைச்சர்களைக் கலந்து ஆலோசிக்காமல் ஒன்மேன் ஆர்மியாக வலம்வரத் தொடங்கினார். குறிப்பாக, அரசுப் பணிகள் அனைத்தையும் தனது சொந்தத் தொகுதிகளான தட்டாஞ்சாவடி, இந்திரா நகர், கதிர்காமம் தொகுதிகளைச் சேர்ந்தவர்களுக்கு டோக்கன் முறையில் வாரி இறைத்தார். அதனால் ரங்கசாமிக்கு எதிராகப் போர்க்கொடி தூக்கிய அமைச்சர்கள் முதல்வரை மாற்றும்படி கட்சித் தலைமையிடம் புகாரளித்தனர். இந்த விவகாரத்தில் முக்கியமானவர்கள் இரண்டு பேர். ஒருவர், முதல்வர் ரங்கசாமியின் அண்ணன் மருமகனும், தற்போது பா.ஜ.க-வில் ஐக்கியமாகியிருப்பவருமான நமச்சிவாயம். <\/p><figure><img src=\"https:\/\/gumlet.assettype.com\/vikatan\/2019-05\/4102ac49-b2fd-4860-8f14-e1cbe41a03ae\/140998_thumb.jpg\" \/><figcaption>புதுச்சேரி சட்டப்பேரவை<\/figcaption><\/figure><p>மற்றொருவர் தற்போது ரங்கசாமியிடம் சரணடைந்திருக்கும் மல்லாடி கிருஷ்ணாராவ். அப்போது ரங்கசாமியை அழைத்த சோனியா, அமைச்சர்களைச் சமாதானப்படுத்தும்படி கூறியனுப்பினார். அதற்குச் சரியென்று தலையசைத்துவிட்டு ரங்கசாமி புதுச்சேரிக்குத் திரும்பியபோது, சொல்லி வைத்ததுபோல் அனைத்து அமைச்சர்களும் மாநிலத்துக்கு எதிராக இன்பச் சுற்றுலாவுக்குச் சென்றுவிட்டனர். வேறு வழியின்றி தனது முதல்வர் பதவியை ராஜினாமா செய்த ரங்கசாமி, அமைதியாக இருந்து 2011-ல் என்.ஆர்.காங்கிரஸ் என்ற தனிக்கட்சியைத் தொடங்கி ஆட்சியைப் பிடித்தார்.<\/p><p>முதல்வர் பதவி பறிக்கப்பட்ட ஒரே காரணத்துக்காக காங்கிரஸ் கட்சியிலிருந்து வெளியேறிய ரங்கசாமி, என்.ஆர்.காங்கிரஸ் கட்சியைத் தொடங்கி 2011-ல் ஆட்சியைப் பிடித்தார். அப்போது முதல் என்.ஆர்.காங்கிரஸுடன் கூட்டணியில் இருந்துவருகிறது பா.ஜ.க. புதுச்சேரியில் அடித்தளமும், வாக்குவங்கியும் இல்லாத பா.ஜ.க., 2016 தேர்தலில் போட்டியிட்ட அனைத்து இடங்களிலும் டெபாசிட்டைப் பறிகொடுத்தது. இந்நிலையில் 2021 தேர்தலில் என்.ஆர்.காங்கிரஸ் கட்சி 18 இடங்களில் போட்டியிடுவதுடன், கூட்டணியில் இருக்கும் அ.தி.மு.க மற்றும் பா.ஜ.கவுக்கு தலா ஆறு இடங்களை ஒதுக்கலாம் என்பதுதான் முதலில் ரங்கசாமி போட்டு வைத்திருந்த கணக்கு.<\/p><figure><img src=\"https:\/\/gumlet.assettype.com\/vikatan\/2021-02\/fe8238b8-1e33-4a41-9745-66520973979e\/IMG_20210216_WA0030.jpg\" \/><figcaption>ரங்கசாமி<\/figcaption><\/figure><p>ஆனால் புதுச்சேரியில் எப்படியாவது ஆட்சியைக் கைப்பற்றிவிட வேண்டும் என்று முனைப்புடன் இருந்த பா.ஜ.க., தொகுதிப் பங்கீட்டில் அப்போது ஆர்வம் காட்டவில்லை. மாறாக, தனித்து நின்றாலும் வெற்றிபெறும் அளவுக்கு மக்களிடம் செல்வாக்கு பெற்ற தனிநபர்கள் தங்களின் கட்சியில் இருக்க வேண்டும் என்று நினைத்தது பா.ஜ.க தலைமை. உடனே களத்தில் இறங்கிய அக்கட்சி அமலாக்கத்துறை ஆயுதத்தால் காங்கிரஸ் கட்சியில் இருந்த அமைச்சர்களையும், எம்.எல்.ஏ-க்களையும் அடுத்தடுத்த விக்கெட்டில் வீழ்த்தி தன் பக்கம் இழுத்தது. மாநிலத்தின் நலனைவிட தங்கள் சொத்துகளைக் காப்பாற்றிக்கொள்வதுதான் புத்திசாலித்தனம் என்று நினைத்த காங்கிரஸ் எம்.எல்.ஏ-க்களும், அமைச்சர்களும், காங்கிரஸ் துண்டை பரண்மீது பத்திரப்படுத்திவிட்டு, பா.ஜ.க துண்டை தோளில் அணிந்தார்கள்.<\/p><p>காங்கிரஸ் கட்சியில் முதல்வர் பதவி கிடைக்காததால் அதிருப்தியில் இருந்த முன்னாள் அமைச்சர் நமச்சிவாயத்தை, ’நீங்கள்தான் முதல்வர்’ என்ற தூண்டிலை வீசி அவரைத் தங்கள் பக்கம் இழுத்தது பா.ஜ.க. முதல்வர் பதவிக்காகத் தனிக்கட்சி தொடங்கிய ரங்கசாமியையும், அதே முதல்வர் பதவிக்காகக் கட்சி மாறிய நமச்சிவாயத்தையும் ஒரே அணியில் நிறுத்தியது பா.ஜ.க. நமது தலைமையில்தான் ஆட்சி, நம்மை மீறி எதுவும் நடக்காது என்ற நம்பிக்கையில் இருந்த ரங்கசாமி, தேர்தல் பிரசார கூட்டத்துக்காக புதுச்சேரிக்கு வந்த பா.ஜ.க தேசியத் தலைவர் ஜெ.பி.நட்டா, ’புதுச்சேரியில் பா.ஜ.க 23 தொகுதிகளில் வெற்றிபெறும்” என்று பேசியதால் குழப்பமடைந்தார்.<\/p><aside><cite><\/cite>புதுச்சேரி அரசியல் வரலாற்றில் இதுவரை இல்லாத அளவுக்கு ஐந்தில் ஒரு பகுதி சுயேச்சை வேட்பாளர்கள் தேசியக் கட்சிகளை வீழ்த்தி வெற்றிவாகை சூடியிருக்கிறார்கள்.<\/aside><p>அதையடுத்து காரைக்கால் தேர்தல் பிரசார பொதுக்கூட்டத்தில் கலந்துகொண்ட மத்திய உள்துறை அமைச்சர் அமித் ஷா, “புதுச்சேரியில் பா.ஜ.க தலைமையில் ஆட்சி அமையும்” என்று பேசியதில் ரங்கசாமி உஷ்ணமானாலும் வழக்கம்போல அமைதியாகவே இருந்தார். ”ஆனானப்பட்ட ஜெயலலிதாவுக்கே செக் வைத்தவர் ரங்கசாமி. கண்டிப்பாக அவர் நம் கட்டுப்பாட்டுக்குள் இருக்க மாட்டார். தவிர இவ்வளவு ரிஸ்க் எடுத்து காங்கிரஸ் ஆட்சியைக் கவிழ்த்து, ஆட்சியைப் பிடித்து ரங்கசாமியை ஏன் முதல்வராக்க வேண்டும் ? நம் கட்சியைச் சேர்ந்த நமச்சிவாயத்தை முதல்வராக்கலாம்” என்று திட்டமிட்ட பா.ஜ.க., என்.ஆர்.காங்கிரஸ் கட்சியின் முன்னாள் எம்.எல்.ஏ கல்யாணசுந்தரத்தையும் தங்கள் பக்கம் இழுத்தது.<\/p><p>அதன்பிறகு சாவகாசமாக 15 தொகுதிகள் வேண்டும் என்று ரங்கசாமியின் முன்பு பேச்சுவார்த்தைக்கு அமர்ந்தது பா.ஜ.க. அதற்கு முதலில் மறுத்த ரங்கசாமி, ஒருகட்டத்தில் 16 தொகுதிகளுக்கு இறங்கி வந்ததுடன், மீதமுள்ள 14 தொகுதிகளை அ.தி.மு.க-வும் நீங்களும் பிரித்துக்கொள்ளுங்கள் என்று நழுவினார். ’உங்களுக்கு நான்கு தொகுதிகள்’ என்று கூறிய பா.ஜ.க-வால் டென்ஷனான அ.தி.மு.க நிர்வாகிகள், ”சிறுபான்மையினர் கணிசமாக இருக்கும் புதுச்சேரியில் உங்களுடன் கூட்டணியில் இருப்பது எங்களுக்குப் பின்னடைவுதான். கடந்த தேர்தலில் ஏழு இடங்களில் தனித்துப் போட்டியிட்டு நான்கு இடங்களில் வெற்றிபெற்றோம். ஆனால் அதேபோல தனித்துப் போட்டியிட்ட பா.ஜ.க ஓரிடத்தில்கூட வெற்றிபெறவில்லை. எங்கள் வாக்கு வங்கி 16.8%. ஆனால் வெறும் 2.4% வாக்குவங்கியை வைத்திருக்கும் பா.ஜ.க-வுக்கு 10 தொகுதிகள் என்பது எப்படிச் சரியாகும்?” என்று துடித்துப் போனார்கள். அதன் பின்னர் போராடி ஐந்து தொகுதிகளைப் பெற்று அமைதியானார்கள்.<\/p><figure><img src=\"https:\/\/gumlet.assettype.com\/vikatan\/2021-03\/22116984-1a40-430b-9589-686e4258b0dd\/IMG_20210309_WA0047.jpg\" \/><figcaption>என்.ஆர்.காங்கிரஸ், அ.தி.மு.க., பா.ஜ.க கூட்டணி உடன்பாடு<\/figcaption><\/figure><p>தேர்தல் பிரசாரத்தின்போது கூடுமானவரை என்.ஆர்.காங்கிரஸும், அ.தி.மு.க-வும் பா.ஜ.க-வின் அடையாளங்களைத் தவிர்த்தனர். அதேபோல முதல்வர் வேட்பாளர் யார் என்பதையும் கடைசிவரை சொல்லாமல் மௌனம் காத்த பா.ஜ.க., தேர்தலுக்குப் பிறகு அதிக இடங்களில் வெற்றிபெற்றால் தங்கள் கட்சியைச் சேர்ந்த நமச்சிவாயத்தை முதல்வராக்கிவிடலாம் என்று கணக்கு போட்டது. ஆனால் 16 தொகுதிகளில் போட்டியிட்ட என்.ஆர்.காங்கிரஸ் பத்து இடங்களையும், ஒன்பது தொகுதிகளில் போட்டியிட்ட பி.ஜே.பி ஆறு இடங்களையும் கைப்பற்றிய நிலையில், போட்டியிட்ட ஐந்து தொகுதிகளிலும் அதிர்ச்சித் தோல்வியைத் தழுவியது அ.தி.மு.க.  40 ஆண்டுகளுக்குப் பிறகு சட்டசபைக்குள் நுழையும் வாய்ப்பைப் பறிகொடுத்தது அக்கட்சி.<\/p><p>அதேபோல புதுச்சேரியில் கடந்த 30 வருடங்களுக்கும் மேலாக ஆளும்கட்சியாக இருந்த காங்கிரஸ், இரண்டு இடங்களில் மட்டுமே வெற்றிபெற்று எதிர்க்கட்சி அந்தஸ்தைக்கூட பெற முடியாத அளவுக்குத் தூக்கி வீசப்பட்டது. அதேபோல புதுச்சேரி அரசியல் வரலாற்றில் இதுவரை இல்லாத அளவுக்கு ஐந்தில் ஒரு பகுதி சுயேச்சை வேட்பாளர்கள் தேசியக் கட்சிகளை வீழ்த்தி வெற்றிவாகை சூடியிருக்கிறார்கள். தேர்தல் முடிவுகள் வெளியானதும், ஆட்சியைப் பிடிக்க ஏதேனும் வழி இருக்கிறதா என்று ஆராய்ந்தது பா.ஜ.க மேலிடம். ``நாம இப்படி எதாவது செய்வோம்னு தெரிஞ்சுதான் அவங்க கட்சிக்காரங்களையே சுயேச்சையா நிக்கவெச்சு ஜெயிக்கவெச்சிருக்காரு. ஒருவேளை நாம் அப்படி மூவ் பண்ணா, காங்கிரஸும் தி.மு.க-வும் அவரை சப்போர்ட் பண்ணிடுவாங்க.<\/p><p>Also Read: <a href=\"https:\/\/www.vikatan.com\/news\/politics\/puducherry-congress-government-fails-to-prove-majority\">`நாராயணசாமியின் ஒன்றேகால் மணி நேர உரை; ஆட்சிக் கவிழ்ப்பு!’ புதுச்சேரி சட்டசபையில் என்ன நடந்தது? <\/a><\/p><p>அப்புறம் ஜென்மத்துக்கும் நாம இங்க காலூன்ற முடியாது” என்று புதுச்சேரி பொறுப்பாளர் நிர்மல்குமார் சுரானா சொல்ல “கொடுப்பதை வாங்கிக்கொள்ளுங்கள்” என்றதுடன் அமைதியானது மேலிடம். அதன் பிறகு ரங்கசாமியைச் சந்தித்த நிர்மல்குமார், ”நமச்சிவாயத்துக்கு முக்கியமான பதவியைக் கொடுக்க வேண்டும். உங்கள் மருமகன்தானே அவர்... துணை முதல்வர் பதவியை அவருக்குத் தரலாமே?’ என்று கேட்டிருக்கிறார். அதற்கு, “அப்படி ஒரு பதவியே இல்லையே ஜி” என்று நகர்ந்துவிட்டார் ரங்கசாமி. இந்தச் சூழலில்தான் இன்று மதியம் 1:30 மணிக்கு, நான்காவது முறையாகப் பதவியேற்கிறார் ரங்கசாமி!<\/p>","link":"https:\/\/www.vikatan.com\/government-and-politics\/politics\/what-was-bjps-role-in-puducherry-politics-in-2021","image":["https:\/\/gumlet.assettype.com\/vikatan\/2019-05\/e2808c6c-c092-4bf3-8e81-3c90e4ebd24c\/96018_thumb.jpg"],"pubdate":"Fri, 07 May 2021 06:39:41 +0000"},{"title":"மதுரை அரசு மருத்துவமனையில் திருடுபோன ரெம்டெசிவிர் மருந்துகள்... என்ன நடந்தது?","text":"<p>மதுரை அரசு கொரோனா சிறப்பு மருத்துவமனையில் இருப்பு வைக்கப்பட்ட ரெம்டெசிவிர் மருந்துகள் திருடு போன சம்பவம் அதிர்ச்சியை ஏற்படுத்தியுள்ளது. இது சம்பந்தமாகக் காவல்துறையினர் தீவிர விசாரணை நடத்தி வருகிறார்கள்.<\/p><p>கோவிட் இரண்டாம் அலை தமிழகத்தில் பெரும் பாதிப்பை ஏற்படுத்தி வருகிறது. மருத்துவமனைகளில் இடமின்மை, படுக்கை மற்றும் ஆக்சிஜன் பற்றாக்குறை என நெருக்கடி ஏற்பட்டுள்ள நிலையில் உயிர்காக்கும் மருந்துகளுக்கும் தட்டுப்பாடு ஏற்பட்டுள்ளது.<\/p><p>கோவிட்டால் பாதிக்கப்பட்டுள்ள நோயாளிகளுக்கு  ரெம்டெசிவிர் மருந்துகள் மூலம் சிகிச்சை அளிக்கப்பட்டு வருகிறது. இது அரசு மருத்துவமனைகளில் இலவசமாக கிடைக்கிறது. தனியார் மருத்துவமனைகள் அரசிடம் பெற்று அதிக விலைக்கு நோயாளிகளுக்கு பயன்படுத்தி வருகிறார்கள்.<\/p><figure><img src=\"https:\/\/gumlet.assettype.com\/vikatan\/2021-04\/1b17d735-f8eb-402d-9de2-f5bba9e5bed1\/cde732e1_aad6_42d9_826a_0db9e912fe6e.jfif\" \/><figcaption>ரெம்டெசிவிர்<\/figcaption><\/figure><p>தற்போது கோவிட் இரண்டாம் அலையின் காரணத்தால் நோயாளிகள் அதிகரித்து வருவதால் ரெம்டெசிவிர் மருந்துக்குத் தட்டுப்பாடு ஏற்பட்டுள்ளது. <\/p><p>கோவிட்டை குணப்படுத்த ரெம்டெசிவர் முக்கிய மருந்து இல்லை என்று சுகாதாரத்துறை அதிகாரிகள் தெரிவித்தாலும், இன்னொரு பக்கம் சென்னை அரசு மருத்துவமனைகளில் இம்மருந்தை அத்துறையினரே விற்பனை செய்து வருகிறார்கள்.<\/p><p>ரெம்டெசிவிர் மருந்துக்கு டிமாண்ட் ஏற்பட்டுள்ளதால், இம்மருந்தை ரூ.20,000 முதல் ரூ.40,000 வரை  கள்ளத்தனமாகப் பெற்று விற்பனை செய்யும் கும்பல்கள் தமிழகத்தில் அதிகரித்துள்ளன. அரசும் இப்படிப்பட்ட கும்பல்களைப் பிடித்தும் வருகிறது.<\/p><p>இந்நிலையில் கடந்த 3-ம் தேதி மதுரை அரசு ராஜாஜி மருத்துவமனையின் கீழ் செயல்படும் கொரோனா சிறப்பு மருத்துவமனை மருந்துகள் வைப்பறையில் வைக்கப்பட்டிருந்த 8 பெட்டிகளில் இருந்த ரெம்டெசிவிர் மருந்துகள் காணாமல் போனது தெரியவந்தது.<\/p><p>மதுரை உட்பட தென்மாவட்டங்களில் கொரோனா நோயாளிகள் அதிகரித்து வரும் நிலையில், அவர்கள் அதிகமாக பயன்பெற்று வரும் ராஜாஜி மருத்துவமனையில் ரெம்டெசிவிர் மருந்துகள் திருடப்பட்டுள்ள சம்பவம் பெரும் அதிர்ச்சியை ஏற்படுத்தியுள்ளது.<\/p><p>மருத்துவமனை நிர்வாகம் புகார் தெரிவித்த நிலையில் மதிச்சியம் காவல்துறையினர் விசாரித்து வருகின்றனர். <\/p><figure><img src=\"https:\/\/gumlet.assettype.com\/vikatan\/2020-10\/a35e914e-217b-4eaf-af02-5297c09487f6\/AP20289655616745.jpg\" \/><figcaption>Remdesivir<\/figcaption><\/figure><p>மருந்து வைக்கப்பட்டிருந்த அறையின் ஊழியர்கள், அங்கு சென்று வந்த மருத்துவர், செவிலியர் ஆகியோரிடம் விசாரணை நடந்து வருகிறது. அங்குள்ள சிசிடிவி காட்சிகளும் ஆய்வு செய்யப்படுகின்றன.<\/p><p>மதுரை கலெக்டர் அலுவலக வளாகத்திலுள்ள அரசு மருந்துக் கிடங்கிலிருந்து இம்மருந்துகள் அரசு ராஜாஜி மருத்துவமனைக்கு கொண்டு செல்லப்பட்டு, அங்கிருந்து கொரோனா சிறப்பு மருத்துவமனையிலுள்ள மருந்து சேமிப்பு அறைக்கு கொண்டு செல்லப்படுகிறது. இந்த இடைப்பட்ட இடங்களில் திருடப்பட்டுள்ளதா என்ற கோணத்திலும் விசாரணை நடக்கிறது.<\/p><p>ஆனால், இத்திருட்டில் ஈடுபட்டவர்கள் யார் என்பது இன்னும் உறுதி செய்யப்படாமல் விசாரணை சென்று கொண்டிருக்கிறது. இச்சம்பவம் மக்கள் மத்தியில் பெரும் அதிர்ச்சியை ஏற்படுத்தியுள்ளது.<\/p>","link":"https:\/\/www.vikatan.com\/news\/healthy\/remdesivir-drugs-stolen-from-madurai-government-hospital","image":["https:\/\/gumlet.assettype.com\/vikatan\/2021-05\/5fd67545-43df-4c27-bc64-8844ffee517e\/IMG_20210506_WA0006.jpg"],"pubdate":"Fri, 07 May 2021 06:32:06 +0000"},{"title":"`பயனில்லாத மருந்துக்கா இவ்வளவு பஞ்சாயத்துகளும்?' - தொடரும் ரெம்டெசிவிர் குழப்பம்!","text":"<p>எந்த நேரத்தில் சென்றாலும் ரெம்டெசிவிர் மருந்துக்காக கீழ்ப்பாக்கம் அரசு மருத்துவக் கல்லூரி வளாகத்தில் நூற்றுக்கணக்கானோர் கால் கடுக்க காத்துக்கொண்டிருப்பதைப் பார்க்க முடிகிறது. வெள்ளிக்கிழமை வெளி மாவட்டங்களிலிருந்து புறப்பட்டு வந்த சிலருக்கு, சனிக்கிழமை மருந்து கிடைக்கவில்லை. ஞாயிற்றுக்கிழமை ஊரடங்கில் எங்கே செல்வதெனத் தெரியாமல் பட்டினியோடு பிளாட்ஃபாரத்தில் படுத்திருந்துவிட்டு திங்கள்கிழமை அதிகாலையிலேயே வரிசையில் நிற்கிறார்கள் அவர்கள்.<\/p><figure><img src=\"https:\/\/gumlet.assettype.com\/vikatan\/2021-04\/ad2ebf1e-213a-41dc-8dfc-dc8a20dfee9b\/d97e9e12_6154_4802_9bf2_5bd873b47e01.jfif\" \/><figcaption>அரசு கீழ்ப்பாக்கம் மருத்துவக் கல்லூரியில் காத்திருப்பவர்கள்<\/figcaption><\/figure><p>`ரெம்டெசிவிர் மருந்து உயிர் காக்கும் மருந்து கிடையாது; அது கொரோனா நோயாளிகள் அனைவருக்கும் தேவைப்படாது’ என்று அரசு மருத்துவர்கள் ஒருபுறம் தொடர்ந்து வலியுறுத்திக்கொண்டே இருந்தாலும் இந்த மருந்துக்காகக் காத்திருக்கும் வரிசை என்பது நாளுக்குநாள் நீண்டுகொண்டேதான் செல்கிறது. பெரியளவில் பயன்தராத மருந்தைத் தேடி ஏன் இத்தனை பேர் காத்திருக்கிறார்கள்?<\/p><p>``இதனை உயிர் காக்கும் மருந்து என்று மக்கள் நம்பிவிட்டார்கள். அதனால்தான் கொரோனா தொற்று உறுதியானாலே ரெம்டெசிவிரை வாங்கிவிட வேண்டும் என்று நினைக்கிறார்கள்.” என்கிறது அரசுத் தரப்பு. ``நாங்களாக இந்த மருந்தைத் தேடி வரவில்லை. இந்த மருந்து கட்டாயம் தேவை என்று தனியார் மருத்துவமனையில் சொல்கிறார்கள்” என்கின்றனர் மருந்துக்காக வரிசையில் காத்திருக்கும் மக்கள்.<\/p><p>``அரசும் அரசு மருத்துவர்களும் இந்த மருந்து அவசியம் இல்லை என்கின்றனர். தனியார் மருத்துவமனைகள் அந்த மருந்தை வாங்கி வர வலியுறுத்துகின்றனர். பெருந்தொற்று அவசர காலத்தில் இப்படியான குழப்பமான சூழலை உருவாக்கினால், `மருத்துவமனையில் அனுமதிக்கப்பட்டிருக்கும் நபர் எப்படியாவது உயிர் பிழைத்தால் போதும்’ என்கிற கையறு நிலையில் இருக்கும் அவர்களின் உறவினர்கள் என்னதான் செய்வார்கள்?” என்கின்றனர் இந்த விவகாரத்தைக் கூர்ந்து கவனிக்கும் சமூக ஆர்வலர்கள்.<\/p><figure><img src=\"https:\/\/gumlet.assettype.com\/vikatan\/2021-04\/1b17d735-f8eb-402d-9de2-f5bba9e5bed1\/cde732e1_aad6_42d9_826a_0db9e912fe6e.jfif\" \/><figcaption>ரெம்டெசிவிர்<\/figcaption><\/figure><p>மேலும் இதுதொடர்பாக பேசிய அவர்கள், ``இது முக்கியமான மருந்து இல்லையெனச் சொல்லும் அரசு, இதனை ஏன் அரசு மருத்துவமனைகளில் விற்பனை செய்ய வேண்டும்? மத்திய, மாநில அரசுகள் இந்த மருந்தின் உற்பத்தியை அதிகப்படுத்துவதற்கான நடவடிக்கைகளை ஏன் தொடங்க வேண்டும்?\" என்று  கேள்வி எழுப்புகின்றனர். ஆனால், இதுவரை சரியான பதில் கிடைக்கவில்லை. <\/p><p>``இது பிள்ளையையும் கிள்ளிவிட்டு தொட்டிலையும் ஆட்டும் கதையைப் போலத்தான் இருக்கிறது. இதைப் பற்றி கேள்வி எழுப்பினால் `லேசான பாதிப்பு உள்ளவர்களுக்கு இந்த மருந்து தேவைப்படாது. தீவிர நுரையீரல் பாதிப்பு உள்ளவர்களுக்குத்தான் பயன்படுகிறது’ என்று மருத்துவர்கள் சொல்கின்றனர்.<\/p><p>அந்த வாதத்தின்படியே வைத்துக்கொண்டாலும் லேசான பாதிப்பு உள்ளவர் எப்போது வேண்டுமானாலும் தீவிர நிலையை அடையலாம் அல்லவா? அவருக்கு இந்த மருந்து உடனடியாக தேவைப்படும்பட்சத்தில் எங்கே போய் வாங்குவார்கள்? திருநெல்வேலியிலும், நாகப்பட்டினத்திலும் இருக்கும் ஒருவர் சென்னை வந்து காத்திருந்து இந்த மருந்தை வாங்கிச் செல்ல முடியுமா? அதனால்தான் தீவிர பாதிப்பு ஏற்படலாம் என சந்தேகப்படும் நபர்கள் அனைவருக்கும் இந்த மருந்தினை தனியார் மருத்துவர்கள் பரிந்துரைப்பதாகவும் சிலர் சொல்கின்றனர்.<\/p><p>அடுத்ததாக இந்த மருந்து `உயிர் காக்கும் மருந்து இல்லை’ என்கிறார்கள். அந்த வாதத்தை எப்படி எடுத்துக்கொள்வது எனத் தெரியவில்லை. ஏனெனில், கொரோனா நோயாளிகளுக்கான உயிர் காக்கும் முழுமையான மருந்து ஒன்று இன்னும் கண்டுபிடிக்கப்படவில்லை. தடுப்பூசி கூட 80 முதல் 90 சதவிகித அளவிலேயே பலன் தருகிறது என்கின்றனர். கொரோனா நோயாளிகளுக்கு ஒவ்வொரு நிலையிலும் அவர்களின் உடல்நிலைக்கு ஏற்ப சப்போர்ட்டிவ்வான மருந்துகளையே கொடுக்கின்றனர் மருத்துவர்கள். அதில் ரெம்டெசிவிரும் ஏதோவொரு வகையில் பங்களிக்கிறது. ஆகவேதான் அந்த மருந்து பரிந்துரை செய்யப்படுகிறது.<\/p><figure><img src=\"https:\/\/gumlet.assettype.com\/vikatan\/2021-04\/ed8d9aef-e7b2-4d79-8fd6-40ed10ff9cd9\/WhatsApp_Image_2021_04_27_at_12_55_36_PM.jpeg\" \/><figcaption>ரெம்டெசிவிர்<\/figcaption><\/figure><p>`எதைத் தின்றால் பித்தம் தெளியும்? என்கிற மனநிலையில் இருக்கும் மக்களிடம் இதுகுறித்த தெளிவை உருவாக்குவது என்பது கடினமான விஷயம். இந்த மருந்தின் தட்டுப்பாட்டைச் சரிசெய்து எல்லா மருத்துவமனைகளிலும் கிடைக்கச் செய்வதுதான் இந்தப் பிரச்னையை தீர்ப்பதற்கான ஒரே வழி. அதைச் செய்யாமல் மருந்துக்கான தட்டுப்பாடு தொடரும் பட்சத்தில் மக்கள் பதற்றம் அதிகரிக்கவே செய்யும். இதற்கு மத்தியில் இந்த அசாதாரண சூழலிலும் பணம் சம்பாதிக்க வேண்டும் நினைக்கும் ஈவு இரக்கமற்ற கும்பல் கூடுதல் விலை வைத்து <a href=\"https:\/\/www.vikatan.com\/topics\/remdesivir\">ரெம்டெசிவிர்<\/a> மருந்தினை கள்ளச் சந்தையில் விற்பனை செய்வதும் அந்தப் பதற்றத்தை அதிகரிக்கவே செய்யும்.<\/p><p>எனவே இந்த மருந்தினை எல்லா மாவட்டங்களிலும் கிடைக்கச் செய்ய வேண்டும். போதுமான மருந்துகள் இல்லையெனில் ஆன்லைன் மூலமாகப் பதிவு செய்யச் சொல்லிச் சம்பந்தப்பட்ட தனியார் மருத்துவமனைக்கே மருந்துகளை அனுப்ப ஏற்பாடு செய்யலாம். அதைவிடுத்து மக்களை அலைக்கழிப்பது சரியான நடைமுறை கிடையாது. இன்று பொறுப்பேற்கும் தி.மு.க அரசு இதனைச் செய்ய வேண்டும்” என்றனர்.<\/p><figure><img src=\"https:\/\/gumlet.assettype.com\/vikatan\/2021-04\/cde29a82-2100-4d5d-8a45-79310ff29e18\/607f4e73eb7fa.jpg\" \/><figcaption>ஸ்டாலின்<\/figcaption><\/figure><p>Also Read: <a href=\"https:\/\/www.vikatan.com\/news\/crime\/those-who-tried-to-sell-life-saving-drugs-on-the-black-market-have-been-arrested\">விழுப்புரம்: கள்ளச்சந்தையில் ரெம்டெசிவிர்; 19,000 ரூபாய்! - சிக்கிய மருத்துவர் உள்ளிட்ட இருவர்<\/a><\/p><p>இதுகுறித்து சுகாதாரத்துறை உயர் அதிகாரிகள் சிலரிடம் பேசினோம். ``ஓரிரு நாள்களில் இந்தப் பிரச்னை சரிசெய்யப்படும். மு.க.ஸ்டாலினின் அறிவுறுத்தல்படி திருச்சி, மதுரை, கோவை, உள்ளிட்ட பெரு நகரங்களில் இந்த மருந்து விற்பனையைத் தொடங்குவதற்குத் தீவிரமாக நடவடிக்கை எடுக்கப்பட்டு வருகிறது. ஸ்டாலின் முதலமைச்சராகப் பதவி ஏற்றதும் இதுகுறித்த முழுமையான அறிவிப்பு வெளியாகும். இப்போதே நிறைய மோசடிகள் நடக்கின்றன. ஆகையால், ஆன்லைனில் பதிவு செய்து விநியோகம் செய்வது கடினமான விஷயம்” என்றனர்.<\/p>","link":"https:\/\/www.vikatan.com\/health\/healthy\/confusions-over-remdesivir-usage-and-hurdles-in-getting-the-drug-in-tamilnadu","image":["https:\/\/gumlet.assettype.com\/vikatan\/2021-04\/6392c207-7244-4a4a-beac-9452f7091773\/WhatsApp_Image_2021_04_27_at_12_55_40_PM.jpeg"],"pubdate":"Fri, 07 May 2021 04:30:00 +0000"},{"title":"புதுக்கோட்டை: கொரோனாவால் பாதிக்கப்பட்ட மக்களுக்கு உதவ `டீ மொய் விருந்து'... அசத்தும் டீக்கடைக்காரர்!","text":"<p>புதுக்கோட்டை மாவட்டம் ஆலங்குடி அருகே வம்பனில் இருக்கிறது பகவான் டீக்கடை. டெல்டா மாவட்டங்களை சிதைத்துப் போட்ட கஜா புயலை எப்படி மறக்க முடியாதோ அதுபோலவே அந்தப் பகுதி மக்கள் பகவான் டீக்கடையை  ஒருபோதும் மறக்கமாட்டார்கள். கஜா பேரிடர் நேரத்தில் கடையின் உரிமையாளர் சிவக்குமார் தன்னால் முடிந்த ஒரு உதவியாகத் தனது கடையில் வாடிக்கையாளர்கள் வைத்திருந்த டீக்கடன்களை எல்லாம் தள்ளுபடி செய்து வாடிக்கையாளர்களுக்கு இன்ப அதிர்ச்சி கொடுத்தார். <\/p><p>மரங்களைப் பாதித்த விவசாயிகளுக்கு இலவசமாக சந்தனமர, செம்மரக்கன்றுகளை வழங்கியது,  நிலவேம்பு கசாயம் வழங்குவது, வாழ்நாள் முழுவதும் பச்சிளங்குழந்தைகளுக்கு இலவசமாகப் பால் வழங்குவது என இவரது நேசக்கரம் நீண்டு கொண்டே போகிறது.<\/p><figure><img src=\"https:\/\/gumlet.assettype.com\/vikatan\/2021-05\/98e497ee-24ab-4306-b7d1-bb7578af1806\/FB_IMG_1620129129373.jpg\" \/><figcaption>மொய் விருந்து - டீ<\/figcaption><\/figure><p>இந்த நிலையில்தான் தற்போது டெல்லி, குஜராத், கர்நாடகா போன்ற வெளி மாநிலங்களில் கொரோனா தொற்று வேகமாகப் பரவி உயிர்ச்சேதங்களும் ஏற்பட்டு வருகின்றன. தமிழகத்திலும் வேகமாகப் பரவி வருகிறது.  இந்த நிலையில் தான், டெல்லி உள்ளிட்ட வெளி மாநிலங்களில் பாதிக்கப்பட்டுள்ள மக்களுக்கு உதவும் வகையில் தனது கடையில் டீ மொய் விருந்து நடத்தி அசத்தியுள்ளார். வாடிக்கையாளர்களும் கரம் கொடுக்க ஓரளவு நிதி திரட்டப்பட்டிருக்கிறது. மொய் விருந்து மூலம் கிடைக்கும் இந்தப் பணத்தை வைத்து பாதிக்கப்பட்ட மக்களுக்காக உதவ இருக்கிறார்.<\/p><p>இதுகுறித்து சிவக்குமாரிடம்  பேசியபோது, \"பொதுவா மொய்விருந்துன்னா எங்க பகுதியில கறி சாப்பாடுதான். கறி சாப்பாடு போட எல்லாம் என்கிட்ட வசதியில்லை. என்னை வாழவைக்கிறது இந்த டீக்கடை. அதனாலதான் டீ மொய் விருந்து வைக்கலாம்னு தோணுச்சு. எப்பவும் நம்ம பகுதி மக்களுக்கு என்னால முடிஞ்ச உதவியை செய்வேன். இந்த முறை வாடிக்கையாளர்களையும் அதில் சேர்த்துக்கிட்டேன். வாடிக்கையாளர்களும் ரொம்ப ஆர்வமா கஷ்டப்படுறவங்களுக்கு உதவ முன்வந்தாங்க.<\/p><figure><img src=\"https:\/\/gumlet.assettype.com\/vikatan\/2021-05\/6831b817-44a4-4b94-bc19-6f865be0b076\/vikatan_2020_06_2802b677_5547_4ab8_a356_bbfeb0864048_IMG_20200610_WA0184.jpg\" \/><figcaption>சிவக்குமார்<\/figcaption><\/figure><p>இலவசமா நான் டீ கொடுத்தாலும், வாடிக்கையாளர்கள் பலரும் ஆர்வமா ரூ.500வரையிலும் நிவாரண நிதி பாத்திரத்தில் போட்டாங்க. சின்ன குழந்தைகளும் அவங்களால முடிஞ்ச பணத்தைக் கொடுத்தாங்க. வாடிக்கையாளர்களும் என்னோட கரம் கோர்த்தப்ப மனசுக்கு ரொம்ப மகிழ்ச்சியா இருந்துச்சு. டீ மொய்விருந்து மூலமா இதுவரைக்கும் ரூ.20,000 வரையிலும் சேர்ந்திருக்கு. தொடர்ந்து கிடைக்கும் பணத்தை வைத்து  பாதிக்கப்பட்ட மக்களுக்கு வாடிக்கையாளர்களுடன் சேர்ந்து உதவ உள்ளோம்\" என்கிறார்.<\/p>","link":"https:\/\/www.vikatan.com\/news\/tamilnadu\/pudukkottai-tea-party-to-help-people-affected-by-coronavirus","image":["https:\/\/gumlet.assettype.com\/vikatan\/2021-05\/85513109-09eb-45a7-b204-94026bd9ab42\/IMG_20210506_WA0074.jpg"],"pubdate":"Fri, 07 May 2021 04:09:19 +0000"},{"title":"புதுச்சேரி முதல்வர் ரங்கசாமிக்கு கொரோனா தொற்று உறுதி","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676435\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_63750858.jpg\" style=\"margin: 10px 0 0 10px; padding: 4px;\" \/><\/a><p>சென்னை: புதுச்சேரி முதல்வர் ரங்கசாமிக்கு கொரோனா தொற்று உறுதி செய்யப்பட்டுள்ளது. கொரோனா பாதிக்கப்பட்ட முதலமைச்சர் ரங்கசாமி, சென்னை மருத்துவமனையில் சிகிச்சைக்காக அனுமதிக்கப்பட்டுள்ளார். <\/p>","link":"http:\/\/www.dinakaran.com\/Latest_Detail.asp?Nid=676435","image":["http:\/\/img.dinakaran.com\/data1\/DNewsimages\/Tamil_News_5_9_2021_63750858.jpg"],"pubdate":"9-5-2021 21:24"},{"title":"சென்னையில் நாளை முதல் முழு ஊரடங்கு அமலாவதையொட்டி புறநகர் ரயில் சேவை குறைப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676429\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_20127506.jpg\" style=\"margin: 10px 0 0 10px; padding: 4px;\" \/><\/a><p>சென்னை: சென்னையில் நாளை முதல் முழு ஊரடங்கு அமலாவதையொட்டி புறநகர் ரயில் சேவை குறைக்கப்பட்டுள்ளது. வழக்கமாக 480 ரயில்கள் இயக்கப்பட்டு வந்த நிலையில் வார நாட்களில் இனி 288 ரயில்கள் மட்டுமே இயங்கும். ஞாயிறு அன்று அத்தியாவசிய பணியாளர்கள் செல்ல இயக்கப்படும் ரயில்களில் எந்த மாற்றமும் இல்லை எனவும் தெரிவிக்கப்பட்டுள்ளது. <\/p>","link":"http:\/\/www.dinakaran.com\/Latest_Detail.asp?Nid=676429","image":["http:\/\/img.dinakaran.com\/data1\/DNewsimages\/Tamil_News_5_9_2021_20127506.jpg"],"pubdate":"9-5-2021 20:1"},{"title":"மே 11 முதல் ஸ்டெர்லைட் ஆக்சிஜன் கிடைக்கும்: அமைச்சர் தங்கம் தென்னரசு பேட்டி","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676425\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_80308170.jpg\" style=\"margin: 10px 0 0 10px; padding: 4px;\" \/><\/a><p>சென்னை: ஊரடங்கை அமல்படுத்த தொழிலதிபர்கள் முழு ஒத்துழைப்பு அளிக்க வேண்டும் என்று முதலமைச்சர் கோரிக்கை விடுத்துள்ளார் என தொழில்துறை அமைச்சர் தங்கம் தென்னரசு தெரிவித்துள்ளார். தொற்று பரவல் சங்கிலி அறுபடுவதில்தான் ஊரடங்கின் வெற்றி அடங்கி உள்ளது. ஸ்டெர்லைட் ஆலையில் உற்பத்தியாகும் ஆக்சிஜன் மே 11-ம் தேதி முதல் கிடைக்கும். ஸ்டெர்லைட் மூலம் தமிழகத்திற்கு 31 மெட்ரிக் டன் ஆக்சிஜன் கிடைக்கும். தமிழகத்தில் ஆக்சிஜன் உற்பத்தியை அதிகரிக்க தொழில்துறை முடுக்கிவிடப்பட்டுள்ளது எனவும் கூறினார். <\/p>","link":"http:\/\/www.dinakaran.com\/Latest_Detail.asp?Nid=676425","image":["http:\/\/img.dinakaran.com\/data1\/DNewsimages\/Tamil_News_5_9_2021_80308170.jpg"],"pubdate":"9-5-2021 18:50"},{"title":"நாட்டில் நிலவும் கொரோனா பாதிப்பு குறித்து விவாதிக்க அனைத்துக்கட்சிக் கூட்டத்தை கூட்ட காங்கிரஸ் வலியுறுத்தல்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676423\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_88120670.jpg\" style=\"margin: 10px 0 0 10px; padding: 4px;\" \/><\/a><p>டெல்லி: நாட்டில் நிலவும் கொரோனா பாதிப்பு குறித்து விவாதிக்க அனைத்துக்கட்சிக் கூட்டத்தை கூட்ட காங்கிரஸ் வலியுறுத்தியுள்ளது. மாநிலங்களவை எதிர்க்கட்சி தலைவர் மல்லிகார்ஜுன கார்கே பிரதமர் நரேந்திர மோடிக்கு கடிதம் எழுதியுள்ளார். நாட்டில் ஏற்பட்டுள்ள கொரோனா பாதிப்பு குறித்து நாடாளுமன்ற நிலைக்குழுவை கூட்டி விவாதிக்க கார்கே கடிதத்தில் கோரிக்கை விடுத்துள்ளார். <\/p>","link":"http:\/\/www.dinakaran.com\/Latest_Detail.asp?Nid=676423","image":["http:\/\/img.dinakaran.com\/data1\/DNewsimages\/Tamil_News_5_9_2021_88120670.jpg"],"pubdate":"9-5-2021 18:21"},{"title":"மீண்டும் முழு ஊரடங்கு நிலை ஏற்படாது: முதல்வர்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676422\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_57390994.jpg\" style=\"margin: 10px 0 0 10px; padding: 4px;\" \/><\/a><p>சென்னை: மீண்டும் முழு ஊரடங்கு அமல்படுத்தும் நிலை ஏற்படாது என்று ஆலோசனைக் கூட்டத்தில் முதல்வர் மு.க.ஸ்டாலின் தெரிவித்துள்ளார். மீண்டும் முழு ஊரடங்கு அமல்படுத்தும் நிலை வந்தால் ஆலோசித்து முடிவெடுக்கப்படும் எனவும் கூறியுள்ளார். <\/p>","link":"http:\/\/www.dinakaran.com\/Latest_Detail.asp?Nid=676422","image":["http:\/\/img.dinakaran.com\/data1\/DNewsimages\/Tamil_News_5_9_2021_57390994.jpg"],"pubdate":"9-5-2021 17:59"},{"title":"தொழில் நிறுவனங்கள் மற்றும் வணிகர்களுடன் முதலமைச்சர் மு.க.ஸ்டாலின் ஆலோசனை","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676417\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_8604068.jpg\" style=\"margin: 10px 0 0 10px; padding: 4px;\" \/><\/a><p>சென்னை: தொழில் நிறுவனங்கள் மற்றும் வணிகர்களுடன் முதலமைச்சர் மு.க.ஸ்டாலின் ஆலோசனை மேற்கொண்டுள்ளார். நாளை முதல் பொதுமுடக்கம் அமலுக்கு வரும் நிலையில் தொழில் நிறுவனங்களின் தேவை குறித்து ஆலோசனை நடத்தப்படவுள்ளது. மேலும் தொழில் நிறுவனங்கள் மற்றும் வணிகர்களுக்கு ஏற்படும் இழப்பு, பாதிப்பு குறித்து கூட்டத்தில் ஆலோனை மேற்கொள்ள உள்ளதாக தகவல் வெளியாகியுள்ளது. <\/p>","link":"http:\/\/www.dinakaran.com\/Latest_Detail.asp?Nid=676417","image":["http:\/\/img.dinakaran.com\/data1\/DNewsimages\/Tamil_News_5_9_2021_8604068.jpg"],"pubdate":"9-5-2021 17:29"},{"title":"கோடை மழை காரணமாக வைகை ஆற்றில் வெள்ளப்பெருக்கு..: பொதுமக்களுக்கு எச்சரிக்கை","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676414\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_39324588.jpg\" style=\"margin: 10px 0 0 10px; padding: 4px;\" \/><\/a><p>வைகை: கோடை மழை காரணமாக வைகை ஆற்றில் வெள்ளப்பெருக்கு ஏற்பட்டுள்ளது. கரையோர மக்கள் அனைவரையும் பாதுகாப்பான இடங்களுக்கு செல்ல அறிவுறுத்தப்பட்டுள்ளது. வைகை ஆற்றின் குறுக்கே மக்கள், கால்நடைகள் நடமாட்டத்தைத் தவிர்க்கவும் மக்களிடம் அறிவுறுத்தியுள்ளனர்.&nbsp; <\/p>","link":"http:\/\/www.dinakaran.com\/Latest_Detail.asp?Nid=676414","image":["http:\/\/img.dinakaran.com\/data1\/DNewsimages\/Tamil_News_5_9_2021_39324588.jpg"],"pubdate":"9-5-2021 17:2"},{"title":"சேலம் அரசு மருத்துவமனையில் கர்ப்பிணிகள், பாலூட்டும் தாய்மார்களுக்கு பணியில் இருந்து விலக்கு.: டீன் அறிவிப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676411\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_72578067.jpg\" style=\"margin: 10px 0 0 10px; padding: 4px;\" \/><\/a><p>சேலம்: சேலம் அரசு மருத்துவமனையில் கர்ப்பிணிகள், பாலூட்டும் தாய்மார்களுக்கு பணியில் இருந்து விலக்கு என்று டீன் அறிவித்துள்ளார்.&nbsp; மதுரையில் கர்ப்பிணி மருத்துவர் சண்முகப்பிரியா கொரோனா பாதிப்பால் இறந்த நிலையில் இந்த முடிவு அறிவிக்கப்பட்டுள்ளது. <\/p>","link":"http:\/\/www.dinakaran.com\/Latest_Detail.asp?Nid=676411","image":["http:\/\/img.dinakaran.com\/data1\/DNewsimages\/Tamil_News_5_9_2021_72578067.jpg"],"pubdate":"9-5-2021 16:50"},{"title":"சென்னையில் உள்ள பாஜக தலைமையகத்தில் கிஷன் ரெட்டி தலைமையில் நிர்வாகிகள் ஆலோசனை","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676401\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_79772586.jpg\" style=\"margin: 10px 0 0 10px; padding: 4px;\" \/><\/a><p>சென்னை: சென்னை தியாகராயநகர் பாஜக தலைமையகத்தில் கிஷன் ரெட்டி தலைமையில் நிர்வாகிகள் ஆலோசனை நடைபெற்று வருகிறது. பாஜக எம்.எல்.ஏ.க்கள் வானதி சீனிவாசன், நயினார் நாகேந்திரன், எம்.ஆர்.காந்தி, சி.சரஸ்வதி உள்ளிட்டோர் பங்கேற்றுள்ளனர். <\/p>","link":"http:\/\/www.dinakaran.com\/Latest_Detail.asp?Nid=676401","image":["http:\/\/img.dinakaran.com\/data1\/DNewsimages\/Tamil_News_5_9_2021_79772586.jpg"],"pubdate":"9-5-2021 16:5"},{"title":"தமிழகத்தில் பாஜக ஆட்சியமைப்பது வெகுதொலைவில் இல்லை.: மத்திய அமைச்சர் கிஷன் ரெட்டி","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676410\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_72143192.jpg\" style=\"margin: 10px 0 0 10px; padding: 4px;\" \/><\/a><p>சென்னை: தமிழகத்தில் பாஜக ஆட்சியமைப்பது வெகுதொலைவில் இல்லை என்று மத்திய அமைச்சர் கிஷன் ரெட்டி கூறியுள்ளார். கர்நாடகாவில் முதலில் பாஜகவுக்கு 4 எம்.எல்.ஏ.க்கள் மட்டுமே இருந்தனர்; தற்போது அங்கு பாஜக ஆட்சி உள்ளது என அவர் தெரிவித்துள்ளார். <\/p>","link":"http:\/\/www.dinakaran.com\/Latest_Detail.asp?Nid=676410","image":["http:\/\/img.dinakaran.com\/data1\/DNewsimages\/Tamil_News_5_9_2021_72143192.jpg"],"pubdate":"9-5-2021 16:46"},{"title":"குமுதம் நிறுவனரின் மனைவியும், இயக்குநர்களின் ஒருவருமான கோதை அண்ணாமலை காலமானார்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676408\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_6762332.jpg\" style=\"margin: 10px 0 0 10px; padding: 4px;\" \/><\/a><p>சென்னை: குமுதம் நிறுவனரின் மனைவியும், இயக்குநர்களின் ஒருவருமான கோதை அண்ணாமலை(92) காலமானார். சென்னை மருத்துவமனையில் சிகிச்சை பெற்று வந்த நிலையில் கோதை அண்ணாமலை இறந்துள்ளார். <\/p>","link":"http:\/\/www.dinakaran.com\/Latest_Detail.asp?Nid=676408","image":["http:\/\/img.dinakaran.com\/data1\/DNewsimages\/Tamil_News_5_9_2021_6762332.jpg"],"pubdate":"9-5-2021 16:38"},{"title":"தமிழக சட்டமன்றத்தின் பாஜக குழு தலைவராக நயினார் நாகேந்திரன் தேர்வு.: எல்.முருகன் அறிவிப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676406\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_10958499.jpg\" style=\"margin: 10px 0 0 10px; padding: 4px;\" \/><\/a><p>சென்னை: தமிழக சட்டமன்றத்தின் பாஜக குழு தலைவராக நயினார் நாகேந்திரன் எம்.எல்.ஏ. தேர்வு செய்யப்பட்டுள்ளதாக எல்.முருகன் அறிவித்துள்ளார். சென்னை தியாகராயநகர் பாஜக தேர்தல் பொறுப்பாளர் கிஷன் ரெட்டி தலைமையிலான கூட்டத்தில் முடிவு செய்யப்பட்டுள்ளது. பாஜக எம்.எல்.ஏ.க்கள் வானதி சீனிவாசன், நயினார் நாகேந்திரன், எம்.ஆர்.காந்தி, சி.சரஸ்வதி உள்ளிட்டோர் பங்கேற்றுள்ளனர். <\/p>","link":"http:\/\/www.dinakaran.com\/Latest_Detail.asp?Nid=676406","image":["http:\/\/img.dinakaran.com\/data1\/DNewsimages\/Tamil_News_5_9_2021_10958499.jpg"],"pubdate":"9-5-2021 16:25"},{"title":"தமிழக அரசின் புதிய தலைமை வழக்கறிஞராக சண்முகசுந்தரத்தை நியமித்து ஆளுநர் உத்தரவு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676396\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_5703372.jpg\" style=\"margin: 10px 0 0 10px; padding: 4px;\" \/><\/a><p>சென்னை: தமிழக அரசின் புதிய தலைமை வழக்கறிஞராக சண்முகசுந்தரத்தை நியமித்து ஆளுநர் உத்தரவிட்டுள்ளார்.&nbsp; புதிதாக நியமிக்கப்பட்டுள்ள சண்முகசுந்தரம் 2002-2008-ல் மாநிலங்களவை உறுப்பினராக இருந்தவர். <\/p>","link":"http:\/\/www.dinakaran.com\/Latest_Detail.asp?Nid=676396","image":["http:\/\/img.dinakaran.com\/data1\/DNewsimages\/Tamil_News_5_9_2021_5703372.jpg"],"pubdate":"9-5-2021 15:45"},{"title":"மு.க.ஸ்டாலின் தலைமையில் நடைபெற்ற தமிழக அமைச்சரவை கூட்டத்தில் 6 முக்கிய முடிவுகள்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676382\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_75530643.jpg\" style=\"margin: 10px 0 0 10px; padding: 4px;\" \/><\/a><p>சென்னை: முதலமைச்சர் மு.க.ஸ்டாலின் தலைமையில் நடைபெற்ற முதல் அமைச்சரவை கூட்டத்தில் 6 முக்கிய முடிவுகள் எடுக்கப்பட்டுள்ளது. தமிழகத்தில் அனைத்து மருத்துவமனைகளிலும் ஆக்சிஜன் கையிருப்பை உறுதி செய்ய வேண்டும் என 6 முக்கிய முடிவுகள் எடுக்கப்பட்டுள்ளதாக கூறப்பட்டுள்ளது. <\/p>","link":"http:\/\/www.dinakaran.com\/Latest_Detail.asp?Nid=676382","image":["http:\/\/img.dinakaran.com\/data1\/DNewsimages\/Tamil_News_5_9_2021_75530643.jpg"],"pubdate":"9-5-2021 14:9"},{"title":"முழு ஊரடங்கு காலத்தில் பொதுமக்களிடம் போலீசார் கனிவுடன் நடந்து கொள்ள வேண்டும்.: டிஜிபி அறிவுறுத்தல்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676387\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_80425662.jpg\" style=\"margin: 10px 0 0 10px; padding: 4px;\" \/><\/a><p>சென்னை: முழு ஊரடங்கு காலத்தில் பொதுமக்களிடம் போலீசார் கனிவுடன் நடந்து கொள்ள வேண்டும் என்று டிஜிபி ஜே.கே.திரிபாதி அறிவுறுத்தி உள்ளார். எந்த சூழலிலும் கோபமாகவோ, மரியாதை குறைவாகவோ மக்களிடம் போலீசார் நடத்துக்கொள்ளக் கூடாது என அவர் கூறியுள்ளார்.&nbsp; <\/p>","link":"http:\/\/www.dinakaran.com\/Latest_Detail.asp?Nid=676387","image":["http:\/\/img.dinakaran.com\/data1\/DNewsimages\/Tamil_News_5_9_2021_80425662.jpg"],"pubdate":"9-5-2021 14:42"},{"title":"சென்னை மாநகராட்சி ஆணையராக ககன்தீப் சிங் பேடி நியமனம்.: தமிழக அரசு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=676385\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_5_9_2021_4487247.jpg\" style=\"margin: 10px 0 0 10px; padding: 4px;\" \/><\/a><p>சென்னை: சென்னை மாநகராட்சி ஆணையராக ககன்தீப் சிங் பேடியை நியமித்து தமிழக அரசு உத்தரவிட்டுள்ளது. வேளாண்துறை செயலாளராக இருந்த ககன்தீப் சிங் பேடி மாநகராட்சி ஆணையராக நியமிக்கப்பட்டுள்ளார். முன்னதாக சென்னை மாநகராட்சி ஆணையராக இருந்த பிரகாஷ் இடமாற்றம் செய்யப்பட்டுள்ளார். <\/p>","link":"http:\/\/www.dinakaran.com\/Latest_Detail.asp?Nid=676385","image":["http:\/\/img.dinakaran.com\/data1\/DNewsimages\/Tamil_News_5_9_2021_4487247.jpg"],"pubdate":"9-5-2021 14:30"}]