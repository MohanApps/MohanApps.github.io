[{"title":"சினிமாவாகும் ஜீவஜோதி வாழ்க்கை: 7 மொழிகளில், பெரும் பொருட்செலவில் தயாராகிறது! - கையெழுத்தான ஒப்பந்தம்","text":"<p>ஜீவஜோதி தன் கணவர் கொலை செய்யப்பட்ட வழக்கில் பெரும் சட்டப் போராட்டம் நடத்தி, அதில் தொடர்புடைய ஹோட்டல் சரவணபவன் உரிமையாளர் அண்ணாச்சி ராஜகோபாலுக்கு ஆயுள் தண்டனை பெற்றுத் தந்தவர். `சினிமாவை விஞ்சும் அளவுக்கு தன் நிஜ வாழ்க்கைப் பரபரப்புகள்  நிறைந்தது’ என ஜீவஜோதி கூறிவந்தார். இந்தநிலையில், ரூ.150 கோடி பட்ஜெட்டில் ஜீவஜோதியின் வாழ்க்கை சினிமாவாக எடுக்கப்படவிருப்பதாகவும், தயாரிப்பு நிறுவனத்துடன் இதற்கான ஒப்பந்தத்தில் ஜீவஜோதி கையெழுத்திட்டிருப்பதாகவும் தவகவல்கள் வெளியாகி பரபரப்பை ஏற்படுத்தியுள்ளன.<\/p><figure><img src=\"https:\/\/gumlet.assettype.com\/vikatan\/2020-08\/906725d9-6c34-481d-a571-c52e703a0356\/7a39b9cd_b755_4408_93c7_daaf2dc47a5c.jpg\" \/><figcaption>ஜீவஜோதி<\/figcaption><\/figure><p>ஜீவஜோதி, தனது கணவர் சாந்தகுமாருடன் சென்னையில் வசித்துவந்தார். ஜீவஜோதியின் அப்பா ராமசாமி புகழ்பெற்ற சரவணபவன் ஹோட்டலில் மேலாளராகப் பணியாற்றிவந்தார். அப்போது சரவணபவன் உரிமையாளர் ராஜகோபால், ஜீவஜோதியை மூன்றாவதாகத் திருமணம் செய்துகொள்ள ஆசைப்பட்டார். இதற்குத் தடையாக இருந்த சாந்தகுமார் கொலை செய்யப்பட்டார். தனது கணவரை, ராஜகோபால் கொலை செய்ததாக ஜீவஜோதி புகார் கொடுத்தார்.<\/p><p>ஹோட்டல் தொழிலில் கொடிகட்டிப் பறந்த ராஜகோபால் மீது  கொலைப் புகார் கொடுக்கப்பட்டதால், இந்தச் சம்பவம் தமிழகத்தின் பேசுபொருளாக மாறியது. அப்போதைய முதல்வர் ஜெயலிலிதாவைச் சந்தித்து ஜீவஜோதி, தனது கணவர் கொலை செய்யப்பட்டதற்கான நீதி கிடைக்க வேண்டும் எனக் கண்ணீர்மல்க முறையிட்டார். இதைத் தொடர்ந்து வழக்கு விசாரணை வேகமெடுத்தது. வழக்கை விசாரித்த சென்னை செஷன்ஸ் நீதிமன்றம், ராஜகோபாலுக்கு 10 ஆண்டுச் சிறை தண்டனை விதித்தது.<\/p><figure><img src=\"https:\/\/gumlet.assettype.com\/vikatan\/2021-07\/89723b84-558f-483a-bce0-9f40aa997af2\/63d005e0_dfbb_4f8f_988b_5554af825982.jpg\" \/><figcaption>கணவர் தண்டபாணியுடன் ஜீவஜோதி<\/figcaption><\/figure><p>இதை எதிர்த்து ராஜகோபால் மேல் முறையீடு செய்தார். அதில் பத்து ஆண்டுச் சிறைத் தண்டனையை ஆயுள் தண்டனையாக மாற்றி பரபரப்பு தீர்ப்பை உயர் நீதிமன்றம் வழங்கியது. இதைத் தொடர்ந்து உச்ச நீதிமன்றத்துக்குச் சென்றார் ராஜகோபால். அங்கும் ஆயுள் தண்டனை உறுதி செய்யப்பட்டதுடன், உடனடியாக தண்டனையை அனுபவிக்க வேண்டும் என உத்தரவிட்டது. இந்தநிலையில், உடல்நிலைக் குறைபாட்டால் தனியார் மருத்துவமனையில் சிகிக்சை பெற்றுவந்த ராஜகோபால் 2019-ல் உயிரிழந்தார்.<\/p><p>Also Read: <a href=\"https:\/\/www.vikatan.com\/news\/politics\/bjps-jeeva-jothi-slams-actor-surya-over-neet-comments\">தஞ்சை: `மோடி பிறந்தநாளில் பேசும் அளவுக்கு நடிகர் சூர்யா பெரிய ஆள் இல்லை!’- ஜீவஜோதி<\/a><\/p><p>`அவர் ஒரு நாள்கூட சிறைத் தண்டனை அனுபவிக்காதது எனக்குப் பெரும் ஏமாற்றமே...’ என ராஜகோபால் மரணம் குறித்து கருத்து தெரிவித்திருந்தார் ஜீவஜோதி. வழக்கு நடைபெற்ற காலத்தில் பெரும் தொகை கொடுக்க முன்வந்து சமாதானம் பேசியதாகவும், அதற்கு ஒத்துக்கொள்ளததால், கொலை மிரட்டலுக்கு ஆளானதாகவும் ஜீவஜோதி வெளிப்படையாகவே பேசியிருக்கிறார். `சினிமாவை விஞ்சும் அளவுக்குப் பரபரப்புகள் நிறைந்தது என் வாழ்க்கை’ எனப் பல இடங்களில் கூறியிருக்கிறார்.<\/p><figure><img src=\"https:\/\/gumlet.assettype.com\/vikatan\/2020-02\/0f387e5c-39d4-47fb-9056-0a626d929de6\/rajagopal.jpg\" \/><figcaption>ராஜகோபால்<\/figcaption><\/figure><p>இந்தநிலையில், அவருடைய வாழ்க்கையை சினிமாவாக எடுக்கப் பலர் முயன்று, போட்டி போட்டுவந்த நிலையில், மும்பையைச் சேர்ந்த பிரபல தயாரிப்பு நிறுவனம் அதில் வெற்றிகண்டிருக்கிறது. ரூ.150 கோடி பட்ஜெட்டில் ஜீவஜோதி வாழ்க்கையைப் படமாக எடுக்கவிருக்கிறது. முறைப்படி அதற்கான பேச்சுவார்த்தை முடிந்திருக்கிறதாம். இதற்குச் சம்மதம் தெரிவித்து தயாரிப்பு நிறுவனத்துடன் ஜீவஜோதி ஒப்பந்தம் கையெழுத்திட்டிருப்பதும் கவனிக்கத்தக்கது.<\/p><p>இது குறித்து விவரம் அறிந்த சிலரிடம் பேசினோம். ``தன் நிஜ வாழ்க்கையில் ஏகப்பட்ட போராட்டங்களைச் சந்தித்தவர் ஜீவஜோதி. ஒரு பெண்ணாக எதற்கும் அஞ்சாமல், தான் கொண்ட கொள்கையில் உறுதியாக இருந்து, பல்வேறு விமர்சனங்களைக் கடந்து தனக்கான நீதியைச் சட்டத்தின் மூலம் பெற்றவர். பணம், புகழ் என எதற்கும் அசைந்து கொடுக்காமல், தனக்கு இழைக்கப்பட்ட கொடுமைக்காகக் கடைசிவரை உயிர்ப்புடன் போராடி வெற்றிகண்டவர்.<\/p><p>Also Read: <a href=\"https:\/\/www.vikatan.com\/news\/death\/treatment-collapsed-is-the-reason-for-saravana-bhavan-rajagopal-death-says-his-friend\">சிகிச்சை குளறுபடி; கடைசி ஆசை; சொத்து நிர்வாகம்! - `சரவணபவன்' ராஜகோபால் மரணத்தால் கலங்கும் ஊழியர்கள்<\/a><\/p><p>தற்போது தஞ்சாவூர் எல்.ஐ.சி காலனியில் தனது இரண்டாவது கணவர் தண்டபாணி, மகன் பவினுடன் வசித்துவருகிறார். பெண்களுக்கான தையல் தொழிலில் சிறந்துவிளங்குகிறார். வல்லம் அருகே தனது அப்பா ராமசாமி பெயரில் அசைவ ஹோட்டல் ஒன்றையும் நடத்திவருகிறார். குடும்பம், தொழில் என மகிழ்ச்சியாகச் சென்றுகொன்டிருக்கிறது அவரது வாழ்க்கை. இதற்கிடையில் பா.ஜ.க-வில்  தன்னை இணைத்துக்கொண்டவருக்கு பா.ஜ.க-வின்  தஞ்சை தெற்கு மாவட்ட துணைத் தலைவர்  பதவி கொடுக்கப்பட்டது. தற்போது தீவிர அரசியலிலும்  தடம்பதித்து பயணித்துக்கொண்டிருக்கிறார். <\/p><p>இந்தநிலையில், மும்பையைச் சேர்ந்த ஜங்லீ பிக்சர்ஸ் என்ற பிரபல பெரிய தயாரிப்பு நிறுவனம், ஜீவஜோதி வாழ்க்கை வரலாற்றைப் படமாக எடுக்க முன்வந்தது. இது குறித்த பேச்சுவார்த்தை ஐந்து மாதங்களுக்கு முன்பே தொடங்கி நடைபெற்றுவந்தது. ஜீவஜோதி தரப்பில் அவசரம் காட்டாமல், தனக்கு நெருக்கமானவர்கள் மற்றும் வழக்கறிஞர்களுடன் ஆலோசிக்கப்பட்டது. ஜீவஜோதியின் தம்பி குமார் திரைத்துறையில் இருப்பது, இந்தப் பணிகள் அனைத்தும் விரைந்து முடிவதற்குக் காரணமாக அமைந்தது.<\/p><figure><img src=\"https:\/\/gumlet.assettype.com\/vikatan\/2021-07\/8fec3de5-6f13-466f-bf29-70a685ebb374\/dbaf4a5c_561f_490c_9245_6efc83f32543.jpg\" \/><figcaption>ஜீவஜோதி<\/figcaption><\/figure><p>இதைத் தொடர்ந்து ஜங்லீ பிக்சர்ஸ் நிறுவனம் ரூ.150 கோடி பட்ஜெட்டில் ஜீவஜோதி வாழ்க்கையைப் படமாக எடுக்க முன்வந்தது. இந்தப் படம் தமிழ், இந்தி, தெலுங்கு என ஏழு மொழிகளில் படமாக்கப்படவிருக்கிறது. பேச்சுவார்த்தை முடிந்து அதற்கான ஒப்பந்தத்தில் தயாரிப்பு நிறுவனத்துடன் ஜீவஜோதி கையெழுத்திட்டுள்ளார். பல மொழிகளிலும் பிரபலமாக இருக்கும் ஹிரோயின் ஒருவர் இந்தப் படத்தில் நடிப்பதற்கான பேச்சுவார்த்தை நடந்துகொண்டிருக்கிறது. படம் குறித்த தகவல்கள் அடுத்தடுத்து ஒவ்வொன்றாக வெளியாகும்” எனத் தெரிவித்தனர்.<\/p><p>Also Read: <a href=\"https:\/\/www.vikatan.com\/news\/crime\/153741-jayalalitha-ensured-accused-were-punished-says-jeevajothi\">`ஜெயலலிதா இருந்திருந்தால் காலில் விழுந்திருப்பேன்!'- சரவணபவன் விவகாரத்தில் நெகிழும் ஜீவஜோதி<\/a><\/p><p>இது தொடர்பாக ஜீவஜோதியிடமே பேசினோம். ``வழக்கில் தீர்ப்பு வந்த பிறகு தமிழ், தெலுங்கு எனப் பல மொழிகளில் உள்ள முன்னணி தயாரிப்பு நிறுவனங்கள் என் வாழ்க்கையில் நடந்த உண்மைச் சம்பவங்களை படமாக எடுப்பதற்காக என்னை அணுகின. ஆனால் அப்போது அதற்கான நேரம் கைகூடவில்லை. தற்போது  மும்பையைச் சேர்ந்த  ஜங்லீ பிக்சர்ஸ் என்ற மிகப்பெரிய தயாரிப்பு  நிறுவனம் பெரும் பொருட்செலவில் எனது வாழ்க்கையைப் படமாக்கவிருக்கிறது. இதற்கான உடன்பாட்டில் கையெழுத்திட்டிருக்கிறேன். அடுத்தகட்ட பணிகள் நடைபெற்று வருகின்றன. தயாரிப்பு நிறுவனம் முறைப்படி இதை அறிவித்திருக்கிறது” என்றார்.<\/p>","link":"https:\/\/www.vikatan.com\/news\/cinema\/jeevajothi-life-is-tobe-taken-as-movie-in-7-languages","image":["https:\/\/gumlet.assettype.com\/vikatan\/2021-07\/207205f3-2f79-499b-a506-7b713e7ac587\/0O5A4604.jpg"],"pubdate":"Wed, 07 Jul 2021 10:42:20 +0000"},{"title":"80 நாட்களாக கொள்முதல் செய்யப்படாத 4,000 மூட்டை நெல்; வீணான 1000 மூட்டைகள்; கவலையில் விவசாயிகள்!","text":"<p>ராணிப்பேட்டை மாவட்டம், அரக்கோணம் அருகேயுள்ள செய்யூர் நெல் கொள்முதல் நிலையத்தில், சுமார் நான்காயிரம் மூட்டை நெல், கடந்த 80 நாட்களாக கொள்முதல் செய்யப்படாமல், நிலைய வளாகத்திலேயே கொட்டி வைக்கப்பட்டிருக்கிறது. விவசாயிகள் தொடர்ந்து கோரிக்கை விடுத்தும் கொள்முதல் செய்யப்படாததால், நெல்மணிகள் மழையில் நனைந்தும், வெயிலில் காய்ந்தும் முளைப்பு விட்டு வீணாகிவிட்டன. இதனால், விவசாயிகள் மனம்நொந்து அ.தி.மு.க சட்டப்பேரவைத் துணை கொறடாவும், அரக்கோணம் எம்.எல்.ஏ-வுமான சு.ரவியிடம் முறையிட்டனர். இதையடுத்து, எம்.எல்.ஏ சு.ரவி நெல் கொள்முதல் நிலையத்துக்குச் சென்று பார்வையிட்டார்.<\/p><figure><img src=\"https:\/\/gumlet.assettype.com\/vikatan\/2021-07\/3f89a342-de82-4ea1-8d21-d8910d198e99\/vikatan_2021_04_42a135dc_7369_4dfd_8dd9_2b578bfef7b3_640778__1_.jpg\" \/><figcaption>அரக்கோணம்<\/figcaption><\/figure><p>Also Read: <a href=\"https:\/\/www.vikatan.com\/news\/agriculture\/farmers-exposes-officials-bribe-activities-in-paddy-procurement-centres\">நெல் கொள்முதல் லஞ்சம்: அடுத்தடுத்து பிடிபடும் அதிகாரிகள்; துணிச்சலோடு அம்பலப்படுத்தும் விவசாயிகள்!<\/a><\/p><p>அவரிடம் வேதனை தெரிவித்த விவசாயிகள், ``இக்கொள்முதல் நிலையத்துக்கு 4,000 நெல் மூட்டைகள் வந்துள்ளன. இவற்றில் 1,000 மூட்டைகளுக்கு மேல் முளைத்துவிட்டன. இங்கு நெல் வாங்கப்படுவதே இல்லை’’ என்று புகார் கூறினர். முளைவிட்ட நெல்மணிகளைப் பார்வையிட்ட எம்.எல்.ஏ ரவி, தமிழ்நாடு நுகர்ப்பொருள் வாணிபக் கழகத்தின் வேலூர் மண்டல மேலாளர் நாகராஜனை செல்போனில் தொடர்புகொண்டு பேசினார். நெல்லை உடனடியாக கொள்முதல் செய்யுமாறும், வீணாகிய நெல்லுக்கு அரசிடம் உரிய நஷ்ட ஈடு பெற்றுத்தர வேண்டும் எனவும் கேட்டுக்கொண்டார்.<\/p><p>அதற்கு பதிலளித்த மண்டல மேலாளர், இரண்டு நாட்களில் அந்த நெல்மணிகளை கொள்முதல் செய்துவிடுவதாகத் தெரிவித்துள்ளார். தொடர்ந்து, நிருபர்களிடம் பேசிய எம்.எல்.ஏ ரவி, ``என் தொகுதியில், 26 நெல் கொள்முதல் நிலையங்கள் கொண்டுவரப்பட்டன. அ.தி.மு.க ஆட்சியில், நெல் கொள்முதல் செய்ததும் விவசாயிகளின் வங்கிக்கணக்கில் பணம் உடனடியாக செலுத்தப்பட்டுவிடும். ஆனால், `விவசாயத்துக்குத் தனி பட்ஜெட் போடப்படும்’ என்று சொல்லும் தி.மு.க அரசு, விவசாயிகள் விளைவித்த நெல்லை கொள்முதல் செய்யாமல் அவர்களின் மனதை நோகடிக்கிறது.<\/p><figure><img src=\"https:\/\/gumlet.assettype.com\/vikatan\/2021-07\/c3ac4a3b-3a9b-4c04-80bd-d3d43fc9b6e9\/WhatsApp_Image_2021_07_07_at_9_24_36_AM.jpeg\" \/><figcaption>முளைத்து வீணான நெல் மணிகளைப் பார்வையிடும் எம்.எல்.ஏ ரவி<\/figcaption><\/figure><p>Also Read: <a href=\"https:\/\/www.vikatan.com\/news\/agriculture\/farmers-suggestions-for-tamilnadu-govts-kuruvai-paddy-cultivation-package\">குறுவை நெல் சாகுபடி சிறப்பு திட்டம்: `இந்தக் கோரிக்கைகளையும் அரசு நிறைவேற்றவேண்டும்!' - விவசாயிகள்<\/a><\/p><p>விவசாயிகள் கடன் வாங்கி விவசாயம் செய்கிறார்கள். அவர்கள் விளைவித்த நெல்லை வாங்குவதற்கு அரசு தயக்கம் காட்டுகிறது. அதிகாரிகளிடம் கேட்டால், `அளவுக்கு அதிகமாக நெல் விளைந்துவிட்டது. குடோனில், நெல் மூட்டைகள் அடுக்கி வைப்பதற்கு இடமில்லை’ என்று சப்பைகட்டுக் காரணம் சொல்கிறார்கள். காரணம் சொல்வதைத் தவிர்த்து, விவசாயிகளை அரசு காப்பாற்ற வேண்டும். கொள்முதல் செய்யும் நெல்லுக்கு உண்டான பணத்தையும், முளைத்து வீணான ஆயிரம் மூட்டை நெல்லுக்கான நிவாரணத் தொகையையும் விவசாயிகளுக்கு உடனே வழங்க வேண்டும்’’ என்றார்.<\/p>","link":"https:\/\/www.vikatan.com\/news\/agriculture\/arakkonam-farmers-complaints-officials-didnt-procure-their-paddy-stocks-for-80-days","image":["https:\/\/gumlet.assettype.com\/vikatan\/2021-07\/4aa8bd69-4f5e-48c1-b4ec-efdae6e4647b\/WhatsApp_Image_2021_07_07_at_9_24_36_AM__1_.jpeg"],"pubdate":"Wed, 07 Jul 2021 09:19:00 +0000"},{"title":"`திருக்குறள் - கலைஞர் உரை’ -  திருவாரூரில் முதல்வர் ஸ்டாலினை நெகிழ வைத்த  சிறார்கள்","text":"<p>தமிழக முதலமைச்சராக மு,க.ஸ்டாலின் பதவியேற்றப்  பிறகு, நேற்று முதல் முறையாக, தனது சொந்த ஊரான திருவாரூருக்கு வருகைப் புரிந்தார். இதனால் திருவாரூர் மக்கள், குறிப்பாக திமுக தொண்டர்கள் உணர்ச்சிப்பூர்வமாக காணப்பட்டார்கள். முதலமைச்சர் ஸ்டாலினுக்கு பலரும் புத்தகங்களை பரிசளித்தனர். பல மணிநேரம் காத்திருந்திருந்து சிறுவர்கள் அளித்த புத்தகம் முதல்வரை மிகுந்த மகிழ்ச்சியில் ஆழ்த்தியது.<\/p><figure><img src=\"https:\/\/gumlet.assettype.com\/vikatan\/2021-07\/5b0c3f2d-50dd-4c7d-9f74-6b0134c8b12a\/IMG_20210707_WA0032.jpg\" \/><\/figure><p>மறைந்த திமுக தலைவர் கருணாநிதி, கடந்த காலங்களில் முதலமைச்சராக பதவியேற்றவுடன் திருவாரூரில் உள்ள தனது தாய்  அஞ்சுகம் அம்மாளின் சமாதிக்கு மரியாதை செலுத்திவிட்டு, திருக்குவளையில் உள்ள தனது பூர்வீக வீட்டிற்கு செல்வது வழக்கம். முதலமைச்சர் ஸ்டாலினும் தனது தந்தையின் வழக்கத்தை கடைப்பிடிப்பார் என திருவாரூர் மக்கள் பெரிதும் எதிர்பார்த்து காத்திருந்தார்கள். ஆனால் கொரோனா ஊரடங்கு காரணமாக, முதலமைச்சர் ஸ்டாலினின் திருவாரூர் பயணம் தள்ளிப் போய்க்கொண்டே இருந்தது. இந்நிலையில்தான் முதலமைச்சர் ஸ்டாலின், தனது மனைவி துர்கா, மகன் உதயநிதி, மகள் செந்தாமரை உள்பட குடும்ப சகிதமாக, நேற்று இரவு 8.30 மணியளவில் காட்டூர் கிராமத்தில் உள்ள தனது பாட்டி அஞ்சுகம் அம்மாளின் சமாதிக்கு சென்று மரியாதை செலுத்தினார்.<\/p><p>காட்டூர் முழுவதும் திமுக தொண்டர்கள் நிறைந்திருந்தார்கள். கொரோனா காரணமாக, அஞ்சுகம் அம்மாவின் சமாதிக்குள், வேறு யாரையும் காவல்துறையினர் அனுமதிக்கவில்லை. திமுக முக்கிய பிரமுகர்களும் கூட அனுமதிக்கப்படவில்லை. அஞ்சுகம் அம்மாளின் சமாதிக்கு மரியாதை செலுத்திவிட்டு அங்கிருந்து கிளம்பிய ஸ்டாலின், திருவாரூர் சன்னதி  தெருவில் உள்ள தனது உறவினர் வீட்டை நோக்கி காரில்  வந்து கொண்டிருந்தார். காட்டூரில் இருந்து  சுமார்  3 கிலோமீட்டர் தொலைவில் உள்ள பவித்திரமாணிக்கம் என்ற ஊரின்  சாலையோரத்தில் இரு மாணவர்கள், ஒரு புத்தகத்தோடு  நீண்டநேரமாக காத்துக் கொண்டிருந்தார்கள். <\/p><figure><img src=\"https:\/\/gumlet.assettype.com\/vikatan\/2021-07\/9c23feb1-2a6e-489a-a68d-32b8260bfb0d\/IMG_20210707_072914.jpg\" \/><\/figure><p>இதனை கவனித்த முதல்வர் ஸ்டாலின், தனது காரை நிறுத்த சொல்லி அந்த சிறுவர்களிடம் பேசினார். அப்போது அந்த மாணவர்கள் அளித்த புத்தகம் முதல்வர் ஸ்டாலினை மகிழ்ச்சியில் ஆழ்த்தியது. திருக்குறள் - கலைஞர் உரை என்ற புத்தகத்தை அளித்த அந்த மாணவி சுபஸ்ரீ பதின்னொன்றாம் வகுப்பும், அவரின்  சகோதரன் ஆறாம் வகுப்பும் படிக்கிறார்கள். பவித்திரமாணிக்கம் பகுதியில் சாலையோரத்தில் ஏராளமான மக்கள் நிறைந்திருந்த நிலையிலும் கூட, இந்த இரு மாணவர்களும் புத்தகத்தோடு நிற்பதை கவனித்து, முதல்வர் ஸ்டாலின் தனது காரை நிறுத்தி இவர்களிடம் புத்தகம் பெற்று வாழ்த்து தெரிவித்தது இப்பகுதி மக்களிடம் நெகிழ்ச்சியை ஏற்படுத்தியது.  <\/p><p>தனது தந்தை எழுதிய திருக்குறள் உரை புத்தகத்தை, தனது சொந்த ஊரில் அதுவும் இரு சிறுவர்களிடமிருந்து பெற்றுக்கொண்டது முதல்வர் ஸ்டாலினை மகிழ்ச்சியில் ஆழ்த்தியது. இரவு 9.30 மணியளவில் திருவாரூர் சன்னதி தெருவில் உள்ள தனது உறவினர் வீட்டுக்கு வந்து சேர்ந்தார் முதல்வர் ஸ்டாலின். அங்கு காவல்துறையின ர் கடும் கட்டுப்பாடுகள் விதித்தருந்த போதிலும், ஆயிரத்திற்கு அதிகமான மக்கள் கூடியிருந்தார்கள். கொரோனா எச்சரிக்கை காரணமாக சாலையின் ஓரத்தில் தடுப்புகள் ஏற்படுத்தப்பட்டுள்ள பகுதியில் இருந்து மட்டுமே பொதுமக்கள், கட்சி நிர்வாகிகள் பார்க்க வேண்டும் என கட்டுப்பாடுகள் விதிக்கப்பட்டிருந்தது. <\/p>","link":"https:\/\/www.vikatan.com\/news\/tamilnadu\/student-gifted-book-to-stalin-which-was-written-by-karunanithi","image":["https:\/\/gumlet.assettype.com\/vikatan\/2021-07\/bc2b7a70-c56e-4bbf-ae48-453a7d9b279f\/IMG_20210707_073058.jpg"],"pubdate":"Wed, 07 Jul 2021 07:35:56 +0000"},{"title":"சிதம்பரம்: ஆனித் திருமஞ்சனம் திருவிழா கொடியேற்றத்துடன் துவங்கியது... பக்தர்களுக்கு அனுமதி மறுப்பு!","text":"<blockquote>கடலூர் மாவட்டம், சிதம்பரத்தில் உலகப் புகழ்பெற்ற நடராஜர் திருக்கோயில் உள்ளது. பஞ்சபூத தலங்களில் ஆகாயத் தலமாக விளங்கும் இந்தக் கோயிலில் ஒவ்வொரு ஆண்டும் மார்கழி மாதத்தில் ஆருத்ரா தரிசன விழாவும், ஆனி மாதத்தில் ஆனித் திருமஞ்சன திருவிழாவும் நடைபெறுவது வழக்கம். இந்த இரண்டு திருவிழாக்களில் தமிழகத்தை தாண்டியும் பல ஆயிரக்கணக்கான பக்தர்கள் கலந்து கொண்டு நடராஜரை தரிசனம் செய்வார்கள்.<\/blockquote><figure><img src=\"https:\/\/gumlet.assettype.com\/vikatan\/2019-05\/7ff28650-41ff-47a3-b198-8705feaf3f8f\/90714_thumb.jpg\" \/><figcaption>சிதம்பரம் நடராஜர் கோயில்<\/figcaption><\/figure><p>அதன்படி இந்த ஆண்டுக்கான ஆனித் திருமஞ்சன திருவிழாவிற்கான கொடியேற்றம் ஜூலை 6-ம் தேதியும், தேரோட்டம் ஜூலை 14-ம் தேதியும், ஆனித் திருமஞ்சன திருவிழா 15-ம் தேதியும் நடைபெறும் என்று கோயில் தீட்சிதர்கள் அழைப்பிதழை அச்சடித்திருந்தனர். இந்நிலையில் திருவிழா நடத்துவது தொடர்பான ஆலோசனைக் கூட்டம் நேற்று முன்தினம் சிதம்பரம் சார் ஆட்சியர் மதுபாலன் தலைமையில் நடைப்பெற்றது.<\/p><p>அந்தக் கூட்டத்தின் முடிவில், “தமிழகத்தில் ஜூலை 12-ம் தேதி காலை 6 மணி வரை ஊரடங்கு நீட்டிக்கப்பட்டு உத்தரவு வெளியிடப்பட்டிருக்கிறது. அதில் கோயில்களில் திருவிழாக்கள் மற்றும் குடமுழக்குகள் உள்ளிட்டவைக்கு அனுமதி இல்லை என்றும் குறிப்பிடப்பட்டிருக்கிறது. அதனால் சிதம்பரம் நடராஜர் கோயிலில் ஆனித் திருமஞ்சனம் திருவிழா நடத்துவதற்கு அனுமதி இல்லை. 12-ம் தேதிக்குப் பிறகு கோயில்களில் திருவிழாக்களை நடத்த அரசு அனுமதி அளித்தால் 14-ம் தேதி தேரோட்டமும், 15-ம் தேதி ஆனித் திருமஞ்சன தரிசன விழாவை நடத்த அனுமதி அளிப்பது குறித்து ஆலோசனை செய்து முடிவு எடுக்கப்படும்” என்று கூறியிருந்தார்.<\/p><figure><img src=\"https:\/\/gumlet.assettype.com\/vikatan\/2021-07\/7f8cdd69-9719-4cb7-b09e-f492007f50b7\/Screenshot_20210706_134327_WhatsApp.jpg\" \/><figcaption>சிதம்பரம் நடராஜர் கோயில் ஆனித் திருமஞ்சன திருவிழா கொடியேற்றம்<\/figcaption><\/figure><p>இதற்கிடையில் தமிழக அரசு நேற்று வெளியிட்ட புதிய ஊரடங்கு தளர்வில் வழிபாட்டுத் தலங்களில் தரிசனம் செய்ய பொதுமக்களுக்கு அனுமதி அளித்திருந்தது. அதையடுத்து இரண்டு மாதங்களுக்கு பிறகு நேற்று முன்தினம் அதிகாலை சிதம்பர நடராஜர் கோயில் திறக்கப்பட்டு பொதுமக்கள் தரிசனம் செய்வதற்கு அனுமதி அளிக்கப்பட்டது.<\/p><p>பக்தர்கள் அனைவரும் முகக்கவசம் அணிந்து, சமூக இடைவெளியை கடைப்பிடித்து சாமி தரிசனம் செய்ய அனுமதி அளிக்கப்பட்டது. மேலும் சாமி தரிசனம் செய்ய வரும் பக்தர்கள் அனைவருக்கும் கோயிலின் வாசலில் உடல் வெப்பநிலை பரிசோதிக்கப்பட்டு, கிருமிநாசினி மூலம் கைகள் சுத்தம் செய்த பின்னரே கோயிலின் உள்ளே உள்ள செல்ல அனுமதி அளிக்கப்பட்டனர்.<\/p><p>Also Read: <a href=\"https:\/\/www.vikatan.com\/spiritual\/news\/chidambaram-natarajar-temple-aani-thirumanjanam-festival-gets-postponed\">சிதம்பரம்: நடராஜர் கோயிலில் ஆனித் திருமஞ்சன திருவிழா நடக்குமா? அரசு சொல்வது என்ன?<\/a><\/p><p>அதையடுத்து நேற்று காலை பாரம்பர்ய திருவிழாவான ஆனித் திருமஞ்சன திருவிழாவை கொடியேற்றத்துடன் தீட்சிதர்கள் துவக்கி வைத்தனர். பக்தர்கள், பொதுமக்கள், காவல்துறையினர், பத்திரிகையாளர்கள் உள்ளிட்டவர்களுக்கு அனுமதி மறுக்கப்பட்ட இந்த விழாவில் தீட்சிதர்கள் தங்கள் குடும்பத்துடன் கலந்துகொண்டனர். கொடியேற்றம் முடிந்த பின்னர் சாமி தரிசனத்துக்காக பக்தர்கள் அனுமதிக்கப்பட்டனர். வருகின்ற 14-ம் தேதி தேரோட்டத்திற்கும், அதற்கு மறுநாள் நடைபெறவிருக்கும் ஆனித் திருமஞ்சன திருவிழா தரிசனத்துக்கும் அரசு அனுமதி அளிக்குமா என்று காத்திருக்கின்றனர் பக்தர்கள்.<\/p>","link":"https:\/\/www.vikatan.com\/spiritual\/news\/chidambaram-aani-thirumanjanam-festival-begins-with-flag-hoisting","image":["https:\/\/gumlet.assettype.com\/vikatan\/2021-07\/d64b58f4-c897-4da5-a6b6-07cba59b00d2\/128232_thumb.jpg"],"pubdate":"Wed, 07 Jul 2021 06:32:40 +0000"},{"title":"`முதல்வர் பாராட்டைவிடவும் இதுதான் எனக்கு மகிழ்ச்சி!' - ஏழைப்பிள்ளைகளுக்கு உதவும் மகாலட்சுமி டீச்சர்","text":"<p>``எங்கிட்ட படிக்கிறவங்கள்ல பெரும்பாலான பசங்க கூலித் தொழிலாளர்களோட பிள்ளைங்கதான். ஊரடங்கால அவங்க குடும்பத்தோட வாழ்வாதாரம் ரொம்பவே பாதிக்கப்பட்ருச்சு. `நம்ம கஷ்டம் நம்மளோடவே போகட்டும், எப்பாடு பட்டாவது நம்ம பிள்ளையைப் படிக்க வெச்சுரணும்’ங்கிற குறிக்கோளோட இருந்த ஏழைப் பெற்றோர்கள், வேற வழியில்லாம பிள்ளைங்களை வேலைக்கு அனுப்ப முடிவெடுத்துட்டாங்க… வீட்லயே இருந்த பிள்ளைகளும் கல்விச் சூழலிலிருந்து விலக ஆரம்பிச்சாங்க... ஏன்னா, அவங்களுக்கு ஆன்லைன் கல்விக்கான எந்தச் சூழலும் இல்லை. இதையெல்லாம் பார்த்துகிட்டு என்னால வீட்லயே இருந்து கடமைக்காக வேலை பார்க்க முடியலை. அதனாலதான் அவங்க பகுதிக்கே போய் பாடம் நடத்தலாம்னு முடிவு செஞ்சேன்” - ஏழைப் பிள்ளைகளின் எதிர்காலத்தின் மீதான அக்கறை மிகுதியோடு பேசுகிறார் ஆசிரியர் மகாலட்சுமி.<\/p><figure><img src=\"https:\/\/gumlet.assettype.com\/vikatan\/2021-07\/6d582c1d-984a-48cf-b57d-51688b818b37\/Capturebmmnv.PNG\" \/><figcaption>வகுப்பெடுக்கும் மகாலட்சுமி டீச்சர்<\/figcaption><\/figure><p>கொரோனா ஊரடங்கால் பள்ளிக்கூடங்கள் மூடப்பட்டிருக்கும் நிலையில், ஆன்லைன் வாயிலாக வகுப்புகள் நடக்கின்றன. நகர்ப்புறங்களில் உள்ள மாணவர்கள் ஆன்லைன் கல்விக்குப் பழகிவிட்டனர். ஆனால், கிராமப்புற ஏழை மாணவர்கள் பலருக்கு ஆன்லைன் கல்வி என்பது இன்னும் எட்டாக் கனியாகத்தான் இருக்கிறது. அப்படியான மாணவர்களை கைவிட்டுவிடக் கூடாது என்பதற்காக அவர்கள் வசிக்கும் பகுதிக்கே சென்று வகுப்பெடுப்பது, விழிப்புணர்வு ஏற்படுத்துவது என்று ஆச்சர்யப்படுத்துகிறார் மகாலட்சுமி. கடலூர் மாவட்டம் பண்ருட்டியை அடுத்த, நடுவீரப்பட்டு கிராமத்தில் உள்ள அரசு மேல்நிலைப் பள்ளியில் தமிழாசிரியராகப் பணியாற்றும் மகாலட்சுமி, இருள் சூழ்ந்திருந்த நூற்றுக்கணக்கான ஏழைப் பிள்ளைகளின் கல்விச்சூழலில், நம்பிக்கை வெளிச்சம் பாய்ச்சியிருக்கிறார்.<\/p><p>கொரோனா முதல் அலையின்போதே மாணவர்களின் வீடு தேடிச் செல்ல ஆரம்பித்தவர். இந்த ஆண்டும் அதைத் தொடர்கிறார். நடுவீரப்பட்டு காலணி, ராணிப்பேட்டை, நைனார்ப்பேட்டை, நரியங்குப்பம், வாண்டராசன் குப்பம், குமுளங்குளம் உள்ளிட்ட 15-க்கும் மேற்பட்ட பகுதிகளுக்கு இப்படி நேரடியாகச் சென்று வகுப்பு நடத்தி வருகிறார் மகாலட்சுமி. இவர் ஒரு ஏரியாவுக்குச் சென்றதும், அங்குள்ள - வெவ்வேறு பள்ளி\/ வகுப்பு- மாணவர்கள் ஒருங்கிணைகிறார்கள்.  திறந்தவெளி இடத்தில் தனிமனித இடைவெளியுடன் வகுப்பு ஆரம்பிக்கிறது. நாட்டு நடப்பு, கொரோனா குறித்த விழிப்புணர்வு, கல்வியின் முக்கியத்துவம் போன்ற விஷயங்களை உள்ளடக்கி மகாலட்சுமி டீச்சர் வகுப்பு களை கட்டுகிறது. வீட்டில் வெறுமையிலிருந்த மாணவர்களின் முகத்தில் அவ்வளவு மகிழ்ச்சி!<\/p><figure><img src=\"https:\/\/gumlet.assettype.com\/vikatan\/2021-07\/67fe0366-268d-49bf-bd1a-31624d14e58e\/zz.PNG\" \/><figcaption>மகாலெட்சுமி டீச்சர்<\/figcaption><\/figure><p>நடுவீரப்பட்டு அருகே உள்ள செங்கல்சூளையில் வேலைசெய்வோரின் பிள்ளைகளுக்குப் பாடம் எடுத்து முடித்துவிட்டு நம்மிடம் பேசிய மகாலட்சுமி, ``முதல் லாக்டெளனின்போதே இப்படி மாணவர்களைத் தேடி வந்து அவங்க இடத்துலயே வகுப்பெடுக்க ஆரம்பிச்சுட்டேன். ஏன்னா, கிராமப்புறங்களைப் பொறுத்தவரை ஆன்லைன் வகுப்பெடுக்கிறதுக்கான சூழலே இல்லை. பல மாணவர்கள்கிட்ட ஸ்மார்ட் போன் இல்லை. ஒரு சிலர்கிட்ட போன் இருந்தாலும் நெட்வொர்க் பிரச்னை. இரண்டும் இருந்தால் குடும்பச் சூழல் சரியில்லைன்னு ஏகப்பட்ட நடைமுறை சிக்கல்கள். உண்மையைச் சொல்லணும்னா நகர்ப்புறங்கள்ல நடத்துற மாதிரி கிராமப்புறங்கள்ல ஆன்லைன் வகுப்பு நடத்த முடியலை. இதையெல்லாம் காரணமா சொல்லிகிட்டு என்னால சும்மா இருக்க முடியலை. தன் கண்முன்னாடியே தன் மாணவர்கள் கல்விச்சூழல் பறிபோறதை எந்த ஆசிரியராலும் தாங்கிக்க முடியாது. எனக்கும் அப்படித்தான்.<\/p><p>நானும் இப்படி சாதாரண பின்புலத்துல இருந்து அரசுப் பள்ளியில படிச்சு வந்தவதான். அதனால அவங்க சூழலும் வலியும், கல்விக்கான முக்கியத்துவமும் எனக்கு நல்லாத் தெரியும். அதனாலதான் அவங்க வீடு தேடிப் போக ஆரம்பிச்சேன். இன்னிக்கு ஒரு பகுதிக்குப் போறேன்னா... அடுத்த நாள் இன்னொரு பகுதிக்குப் போவேன். எனக்கு பைக் ஓட்டத் தெரியாது. அதனால ஆரம்பத்துல இரண்டு மூன்று கிலோமீட்டர் தொலைவுல இருக்கிற பகுதிகளுக்கு நடந்தே போனேன். தூரமா உள்ள ஏரியாவுக்கு போறதுக்கு என் கணவர் உதவினார்.   <\/p><figure><img src=\"https:\/\/gumlet.assettype.com\/vikatan\/2021-07\/f58f7c43-e492-464d-be26-29b6f7bf94cc\/5ecea8ab_8a6c_4916_9c80_732f584c2f17.jpg\" \/><figcaption>குடும்பத்தினருடன் மகாலெட்சுமி டீச்சர்<\/figcaption><\/figure><p>Also Read: <a href=\"https:\/\/www.vikatan.com\/lifestyle\/women\/kannagi-a-woman-who-works-in-cremation-centre-shares-her-life-story\">``18 நாள்ல 140 சடலங்கள், தகனமேடை தண்டவாளமே உருகிடுச்சு!\" - மின்மயான ஊழியர் கண்ணகி #SheInspires<\/a><\/p><p>ஒரு ஏரியாவுக்குபோனதும் அங்க இருக்குற எங்க ஸ்கூல் பசங்களைச் சந்திச்சு அவங்க மூலமா அந்தப் பகுதியில இருக்கிற ஆன்லைனில் படிக்க இயலாத மத்த ஸ்கூல் ஸ்டூடன்ட்ஸையும் ஓரிடத்துல ஒருங்கிணைப்பேன். தனிமனித இடைவெளியோட வகுப்பு தொடங்கும். வகுப்புல பாடப் புத்தகத்தை நடத்துறது கிடையாது. முக்கியமா கொரோனா விழிப்புணர்வு, கல்விக்கான முக்கியத்துவம் பத்தி அவங்ககிட்ட நிறைய பேசுவேன். பின்பு சினிமா பாடல்கள் மூலமா இலக்கணம் கத்துக் கொடுப்பேன். அது மாணவர்களுக்கு உற்சாகத்தைக் கொடுத்துச்சு. ஆர்வமா வர ஆரம்பிச்சாங்க. வகுப்பு முடிஞ்சதும் பத்து நாளுக்கான ஹோம் வொர்க் கொடுத்துட்டு வருவேன். பத்துநாள் கழிச்சு மீண்டும் அந்தப் பகுதிக்குப் போவேன்\" மகாலட்சுமியின் பேச்சில் ஆர்வம் பொங்குகிறது.<\/p><p>சற்று இடைவெளிவிட்டுத் தொடர்ந்த அவர், ``போன வருஷம் என்னோட செயல்பாடுகளைப் பற்றி செய்தித்தாள்கள்ல வந்த செய்தியைப் பார்த்துட்டு அப்போதைய முதலமைச்சர் எடப்பாடி பழனிசாமி ட்விட்டர்ல பாராட்டி எழுதியிருந்தார். அது இன்னும் ஊக்கத்தைக் கொடுத்துச்சு. கடலூர் கலெக்டர் நேர்ல அழைச்சுப் பாராட்டினாங்க. அதெல்லாம் பெரிய ஊக்கத்தைக் கொடுத்தாலும் எனக்கு மிகப்பெரிய சந்தோஷம் என்னன்னா... குடும்பக் கஷ்டத்தின் காரணமா வேலைக்குப் போன சில மாணவர்களையும், வேலைக்குப் போக இருந்த பல மாணவர்களையும் படிக்க அழைச்சுட்டு வந்ததுதான். அதுக்காக அவங்க பெற்றோர்கள்கிட்ட நிறைய பேசினேன். <\/p><figure><img src=\"https:\/\/gumlet.assettype.com\/vikatan\/2021-07\/f0b2aad2-edcf-4342-abc5-ef8de8669a47\/nklsasc__1_.PNG\" \/><figcaption>வகுப்பெடுக்கும் மகாலெட்சுமி<\/figcaption><\/figure><p>Also Read: <a href=\"https:\/\/www.vikatan.com\/government-and-politics\/healthy\/cm-stalin-appreciates-nilgiris-district-collectors-efforts-on-vaccinating-tribes\">பழங்குடிகளுக்கு 100% தடுப்பூசி; நீலகிரி மாவட்ட ஆட்சியரைப் பாராட்டிய முதல்வர்!<\/a><\/p><p>அவங்களுக்கும் பிள்ளைகளைப் படிக்க வைக்க ஆசைதான். ஆனாலும் சூழல் காரணமா கடுமையான அந்த  முடிவுக்குப் போயிருந்தாங்க. இந்தப் பிரச்னை நிரந்தரமானது கிடையாது. தற்காலிகமான பிரச்னைக்காக உங்க பிள்ளையோட படிப்பை நிறுத்தினீங்கன்னா அப்புறம் அவங்க வாழ்க்கை முழுக்க கஷ்டப்பட வேண்டியிருக்கும்னு சொல்லிப் புரிய வெச்சேன். சிலருக்கு என்னால முடிஞ்ச சின்னச் சின்ன உதவிகளைச் செஞ்சேன். அவங்களும் புரிஞ்சுகிட்டு பிள்ளைகளை வேலைக்கு அனுப்புற முடிவைக் கைவிட்டு படிக்க அனுப்பினாங்க. வேலைக்கு அனுப்பினவங்க அதை நிறுத்தினாங்க\" பெருமையுடன் சொல்லும் மகாலட்சுமி,<\/p><p>``நகரப் பகுதிகள்ல உள்ள நிலைமையை வெச்சுதான் நாம எப்போதுமே யோசிக்கிறோம். அங்க உள்ள சூழல் வேற, கிராமங்கள்ல உள்ள சூழல் வேற... ஒவ்வொரு பகுதியா போய் பார்க்கும்போது ரொம்ப வேதனையா இருக்கு. என்னால முடிஞ்ச அளவுக்கு அவங்களுக்கு படிப்பு மேல ஆர்வத்தைத் தூண்டுறேன்\" என்று அவர் முடிக்கும்போது குரலில் அவ்வளவு நிறைவு.<\/p>","link":"https:\/\/www.vikatan.com\/news\/tamilnadu\/mahalakshmi-teacher-shares-how-he-helped-students-who-unable-to-attend-online-classes","image":["https:\/\/gumlet.assettype.com\/vikatan\/2021-07\/652f4df6-f6c8-4eb2-999b-63b1b886a589\/DSC01217.jpg"],"pubdate":"Tue, 06 Jul 2021 12:08:00 +0000"},{"title":"1 கோடி சப்ஸ்க்ரைபர்கள், டைமண்ட் பட்டன், ரூ.10 லட்சம் நிவாரண நிதி... அசத்தும் வில்லேஜ் குக்கிங் குழு!","text":"<p>புதுக்கோட்டை மாவட்டத்தின் கடைக்கோடியிலிருக்கிறது சின்னவீரமங்கலம் என்ற குக்கிராமம். இக்கிராமத்தைச் சேர்ந்த சில இளைஞர்கள் ஒன்று சேர்ந்து கடந்த 2018ல் வில்லேஜ் குக்கிங் சேனல் என்ற யூடியூப் சேனலை ஆரம்பித்தனர். இதற்காக புதுக்கோட்டையைச் சுற்றிலும் உள்ள அழகான கிராமங்களைத் தேர்ந்தெடுத்து அந்த இடங்களுக்குச் சென்று சமையல் செய்து அதனை வீடியோவாக எடுத்துத் தொடர்ந்து பதிவிட்டனர். வயல் நண்டு, ஈசல் வறுவல் என மண்மணம் மாறாத கிராமத்துச் உணவுகளைச் சமைத்து பார்ப்பவர்களை கவர்ந்து இழுத்தனர்.  சமையலோடு சேர்த்து அந்த இளைஞர்களின் வெகுளித்தனமான பேச்சும் பார்வையாளர்கள் அனைவரையும் கவர்ந்திழுக்க சப்ஸ்க்ரைபர்களின் எண்ணிக்கை நாளுக்கு நாள் உயரத் துவங்கியது. <\/p><blockquote>வில்லேஜ் குக்கிங் சேனல் தற்போது 1 கோடி சப்ஸ்க்ரைபர்களைக் கடந்துள்ளதால், யூடியூப் நிறுவனம் டைமண்ட் பட்டன் கொடுத்து கௌரவித்துள்ளது.<\/blockquote><figure><img src=\"https:\/\/gumlet.assettype.com\/vikatan\/2021-07\/c9563f07-fab5-4e1b-94c6-2f8bf533d79f\/0_IMG_20210202_WA0179.jpg\" \/><figcaption>வில்லேஜ் குக்கிங்<\/figcaption><\/figure><p>இப்போது லேட்டஸ்ட் சாதனையாக, சேனல் துவங்கப்பட்ட 3 ஆண்டுகளில் 1கோடி சப்ஸ்க்ரைபர்களைக் கடந்த  முதல் தமிழ் யூடியூப் சேனல் என்கிற பெருமையையும் பெற்றிருக்கின்றனர். இதைக் கொண்டாடி அவர்கள் வெளியிட்ட யூடியூப் வீடியோவும் இன்ஸ்டன்ட் ஹிட். அதோடு, தங்களுக்கு யூடியூப் மூலம் கிடைத்த வருமானத்தில் ரூ.10லட்சத்தை கொரோனா நிவராண நிதிக்காக கொடுத்து அனைவரையும் நெகிழ வைத்திருக்கின்றனர்.<\/p><p>வில்லேஜ் குக்கிங் யூடியூப் சேனல் குழுவினரிடம் பேசினோம், \"எங்க குழுவுல மொத்தம் 6 பேரு. நாங்க 6 பேருமே சொந்தக்காரங்க.  சேனல் ஆரம்பிச்சப்போ எதிர்பார்த்த அளவுக்கு பார்வையாளர்கள் வரல. எட்டு மாசம், 20-க்கும் மேற்பட்ட வீடியோக்கள். ஆனாலும் எதிர்பார்த்த வியூஸ் வரல. கையில் இருந்த காசு எல்லாம் செலவாகிருச்சு. எப்படி அடுத்தக்கட்டத்துக்கு சேனலை கொண்டுப் போகப்போகிறோம்கிற கவலை இருந்துச்சு. அதே நேரத்தில் முயற்சியை மட்டும் கைவிடலை. <\/p><figure><img src=\"https:\/\/gumlet.assettype.com\/vikatan\/2021-02\/52a8d5b8-c1de-41ae-8d85-8383273411b7\/vikatan_2019_10_a71c9f7a_4518_4a54_8dc7_84e1e01044c9_Nathai.png\" \/><figcaption>வில்லேஜ் குக்கிங் சேனல் டீம்<\/figcaption><\/figure><p>அதுவரைக்கும் அடுப்படிக்குள் முடங்கி சமையல் செஞ்சிக்கிட்டு இருந்த நாங்க, இயற்கையைத் தேடி  வெளியே போக ஆரம்பிச்சோம். போகிற போக்கில் வயல் நண்டு, குளத்து மீன் சமையல் என நம் கிராமத்து உணவுகளை சமைக்க ஆரம்பிச்சோம். அதோடு, கிராமத்தின் அழகிய வயல்வெளிகள், நீரோடை, வண்டுகளின் ரீங்காரத்தையும் காட்சிப்படுத்தினோம். அதன் பிறகு ஒவ்வொரு வீடியோக்களும் ஹிட் அடிக்க ஆரம்பிச்சது.   கிடு,கிடுன்னு பார்வையாளர்கள் கூட ஆரம்பிச்சாங்க. 1லட்சம் சப்ஸ்க்ரைபர்கள்  வந்திட்டாங்க. அப்போ யூடியூப் வெண்கல பட்டன் அனுப்பி வச்சாங்க. அது ரொம்ப ஊக்கமா இருந்துச்சு. <\/p><p>அதற்கப்புறம், பார்வையாளர்கள் கூடக் கூட எங்களுக்கு லட்சங்களில் வருமானம் வர ஆரம்பிச்சது. எங்களைப் பொறுத்தவரை உழைப்புக்கு மீறிய வருமானமாகத் தான் பார்த்தோம். அந்த வருமானத்தில் ஒரு பகுதியை ஆதரவற்றோர்களுக்கு கொடுக்க நினைத்தோம். வருமானம் இல்லாத வரைக்கும் குறைவாக சமைத்து நாங்களே சாப்பிட்டோம். அதற்கப்புறம் பெருசா சமச்சு, அந்தச் சாப்பாட்டை ஆதரவற்றோர் இல்லங்களுக்குக் கொடுக்க ஆரம்பிச்சோம். அதோட அவங்களுக்குத் தேவையானது உதவிகளையும் செய்தோம்.அடுத்தடுத்து வீடியோக்கள் ஹிட் அடிக்க சில மாதங்களில் 10லட்சம் சப்ஸ்க்ரைபர்கள் வந்தனர். யூடியூப்ல கோல்ட் பட்டன் கொடுத்தனர். <\/p><figure><img src=\"https:\/\/gumlet.assettype.com\/vikatan\/2021-07\/c3803eb9-f258-44d1-8ae7-4d177b63ffaf\/0_IMG_20210204_WA0109.jpg\" \/><figcaption>வில்லேஜ் குக்கிங் டீம் ராகுல் காந்தியுடன்<\/figcaption><\/figure><p>இதற்கிடையில்தான் காங்கிரஸ் தலைவர் ராகுல்காந்தி திடீர்னு எங்களை எங்க இடத்துக்கே வந்து சந்திச்சாரு. உலகம் முழுவதும் நாங்க பிரபலம். ஆனா, எங்க ஊர்க்காரங்களுக்கு நாங்க என்ன செய்யுறோம்னே தெரியாது. வேலை வெட்டி இல்லாம கூட்டாஞ்சோறு ஆக்கி சமைச்சி சாப்பிட்டுக்கிட்டு இருக்கிறாங்கன்னு தான்  நினைச்சிக்கிட்டு இருந்தாங்க. ஆனா, ராகுல்காந்தி அண்ணன் சந்திப்புக்கு அப்புறம் எல்லாமே மாறியிடுச்சு. அவரு எங்களோட சேர்ந்து சாப்பிட்ட விஷயத்தை நியூஸ் சேனல்கள் டிவியில போட, அப்ப தான் எங்கள பத்தி ஊர்க்காரங்களுக்கு தெரிய வந்துச்சு. இந்திரா காந்தி அம்மாவோட பேரனுக்கே சமச்சிப் போட்ட பயலுவன்னு ஊரே தூக்கி வச்சி எங்களைக் கொண்டாடுறாங்க.<\/p><p>உலகம் முழுவதுமே ரசிகர்கள் இருக்காங்க. 1கோடி பேரை சப்ஸ்க்ரைபர்களாக பெற்ற முதல் தமிழ் யூடியூப் சேனல்னு  எல்லாரும் எங்களைப் பாராட்டுறாங்க. மனசுக்கு ரொம்ப மகிழ்ச்சியா இருக்கு. எல்லாத்துக்கும் காரணம் எங்களோட பார்வையாளர்கள் தான். அவங்களோட அன்பால தான் எங்களுக்கு யூடியூப்போட டைமண்ட் பட்டன் கிடைச்சிருக்கு. எங்களுக்கு இந்த வருமானம், அங்கீகாரம் கிடைக்க செய்தது நம் மக்கள் தான். மக்கள் இந்த கொரோனா காலகட்டத்தில் ரொம்பவே சிரமப்படுறாங்க. <\/p><figure><img src=\"https:\/\/gumlet.assettype.com\/vikatan\/2021-07\/3918561b-01a6-4ecb-9888-fb4140703018\/vc.jpg\" \/><figcaption>வில்லேஜ் குக்கிங் குழு - கொரோனா நிதி<\/figcaption><\/figure><p>யூடியூப் வருமானத்துல கிடைத்த ரூ.10 லட்சத்தை மக்களுக்கு கொடுக்கணும்னு நெனச்சோம். அதுபடியே கொரோனா நிவாரண நிதிக்கு முதலமைச்சர்கிட்ட கொடுத்தோம். உழைக்காம சம்பாதிக்க எத்தனையோ அழைப்புகள் வந்துச்சு, அது எதையும் நாங்க எதிர்பார்க்கலை. இதுவரைக்கும் வருமானத்துக்குன்னு சொல்லி எதையும், செயற்கையாக மாத்தலை. இனியும் அதை மாத்த மாட்டோம். தொடர்ந்து இந்தப் பாதையில பயணிக்கணும்\" என்கிறார்கள் குரலில் மகிழ்ச்சி பொங்க.<\/p>","link":"https:\/\/www.vikatan.com\/food\/food\/village-cooking-team-receives-diamond-button-for-1-crore-subscribers","image":["https:\/\/gumlet.assettype.com\/vikatan\/2021-07\/be054156-193d-4e78-babb-35f3dcf50285\/_ARA3441.jpg"],"pubdate":"Tue, 06 Jul 2021 11:20:19 +0000"},{"title":"யானைகளைத் தாக்கும் ஹெர்ப்ஸ் வைரஸ்; 2 யானைகள் பலி; 2 யானைகள் தீவிர சிகிச்சையில்; என்ன நடக்கிறது?","text":"<p>கேரளா திருவனந்தபுரம் அருகே கோட்டூர் காப்புக்காடு பகுதியில் யானைகள் வளர்ப்பு முகாம் உள்ளது. இதை கேரளா வனத்துறை பராமரித்து வருகிறது. அங்கு ஏராளமான யானைகள் பராமரிக்கப்பட்டு வருகின்றன. கடந்த வாரம் அந்த முகாமில் இருந்த ஒன்றரை வயதே ஆன ஶ்ரீ குட்டி என்கிற பெண் யானை உயிரிழந்தது. ஹெர்ப்ஸ் என்ற வைரஸ் தாக்கி ஶ்ரீ குட்டி உயிரிழந்தது.<\/p><figure><img src=\"https:\/\/gumlet.assettype.com\/vikatan\/2021-07\/d06c9b46-1000-473c-8496-290b3c6a3c21\/20210706_140103.jpg\" \/><figcaption>கேரளா யானைகள் முகாம்<\/figcaption><\/figure><p>Also Read: <a href=\"https:\/\/www.vikatan.com\/living-things\/animals\/forest-departments-operation-to-put-radio-collar-on-bahubali-elephant-postponed\">̀ராஜ தந்திரங்கள் அனைத்தும் வீணாகிவிட்டதே!' - வனத்துறையை பின்வாங்க வைத்த `பாகுபலி' யானை<\/a><\/p><p> இதையடுத்து, வனத்துறை மருத்துவக்குழு மற்ற யானைகளுக்கும் சோதனை செய்தனர். அதில் அர்ஜூன் என்றழைக்கப்படும் ஆறு வயது ஆண் யானைக்கும் ஹெர்ப்ஸ் தொற்று உறுதியானது.<\/p><p>அர்ஜூனுக்கு சிகிச்சை அளிக்கப்பட்டு வந்தது. இந்நிலையில் சிகிச்சைப் பலனின்றி அர்ஜூன் யானையும் உயிரிழந்துவிட்டது. கண்ணன் மற்றும் அமினா என்றழைக்கப்படும் இரண்டு குட்டி யானைகளும் ஹெர்ப்ஸ் வைரஸ் பாதிக்கப்பட்டு மோசமான நிலையில் சிகிச்சை பெற்று வருகின்றன.<\/p><figure><img src=\"https:\/\/gumlet.assettype.com\/vikatan\/2021-07\/8ee5f3fe-094c-4070-8513-2b2821eb60fd\/20210706_135422.jpg\" \/><figcaption>குட்டி யானை உயிரிழப்பு<\/figcaption><\/figure><p>இது கேரளாவில் பேரதிர்ச்சியையும், பெரும் சோகத்தையும் ஏற்படுத்தியுள்ளது. ஶ்ரீ குட்டி தனது சுட்டித்தனத்தால் சுற்றுலாப் பயணிகளைக் கவரும். இரண்டு யானைகள் உயிரிழப்பு குறித்து வனத்துறையினர் தீவிர விசாரணை நடத்தி வருகின்றனர்.<\/p><p>சிறப்பு மருத்துவக்குழு அமைத்து, வைரஸ் பாதித்த யானைகளிடமிருந்து மற்ற யானைகளுக்கு வைரஸ் பரவாமல் இருப்பதற்கான முன்னெச்சரிக்கை நடவடிக்கைகள் எடுக்கப்பட்டு வருகின்றன. யானைகளை மட்டுமே குறிவைத்து தாக்கும் இந்த வைரஸ் குறித்து மருத்துவக்குழுவினர் ஆய்வு நடத்தி வருகின்றனர்.<\/p><figure><img src=\"https:\/\/gumlet.assettype.com\/vikatan\/2021-07\/2e142231-4463-4c18-92ea-0266b49d7053\/20210706_140159.jpg\" \/><figcaption>கடந்த ஆண்டு பிறந்தநாள் கொண்டாடிய \nஶ்ரீ குட்டி<\/figcaption><\/figure><p>வைரஸ் பரவலால் கோட்டூர் முகாமில் உள்ள யானைகளை முதுமலை அல்லது வேறு பகுதிகளுக்கு மாற்றி பாதுகாக்க வேண்டும் என்று வனவிலங்கு ஆர்வலர்கள் கோரிக்கை வைத்து வருகின்றனர்.<\/p>","link":"https:\/\/www.vikatan.com\/news\/animals\/two-elephants-succumbed-to-herpes-virus-in-kerala","image":["https:\/\/gumlet.assettype.com\/vikatan\/2021-07\/d86806f9-9dca-4e5c-99c4-333a3eb5546d\/20210706_135659.jpg"],"pubdate":"Tue, 06 Jul 2021 11:09:14 +0000"},{"title":"பாட்டியின் அரவணைப்பு, கைகூடிய ஒலிம்பிக் கனவு; யார் இந்த மதுரை ரேவதி?","text":"<p>மதுரையைச் சேர்ந்த தடகள வீராங்கனை ரேவதி வீரமணி, டோக்கியோவில் நடைபெறவுள்ள ஒலிம்பிக் போட்டியில் கலப்புத் தொடர் ஓட்டம் பிரிவில் இந்தியா சார்பாகக் கலந்துகொள்ளத் தேர்வாகியுள்ளது மதுரை மக்களை மகிழ்ச்சியடைய வைத்துள்ளது.<\/p><p>வருகின்ற ஜூலை 23-ம் தேதி டோக்கியோவில் நடைபெறவுள்ள ஒலிம்பிக் போட்டியைக் காண உலக மக்கள் அனைவரும் ஆவலாகக் காத்திருக்கின்றனர்.  பல்வேறு பிரிவுப் போட்டிகளில் கலந்துகொள்ள  இந்தியாவிலிருந்து நூற்றுக்கும் மேற்பட்ட வீரர்கள் தேர்வாகியுள்ளனர். இதில் தமிழகத்திலிருந்து கலந்து கொள்ளும் 11 வீரர்களில் மதுரையைச் சேர்ந்த தடகள வீராங்கனை ரேவதியும் ஒருவராகத் தேர்வாகியுள்ளது,  மதுரை மக்கள் மனதில் மகிழ்ச்சியை ஏற்படுத்தியுள்ளது.<\/p><figure><img src=\"https:\/\/gumlet.assettype.com\/vikatan\/2021-07\/836de34d-9b07-4514-a3aa-6d9786986d43\/IMG_20210706_WA0013.jpg\" \/><figcaption>ரேவதி<\/figcaption><\/figure><p>மதுரை, சக்கிமங்கலத்தைச் சேர்ந்த ரேவதி, சிறு வயதிலயே பெற்றோரை இழந்தவர். ஏழ்மையான நிலையில் பாட்டியின் ஆதரவில்  வளர்ந்தார். பள்ளியில் படிக்கும்போது ஓட்டப்பந்தயத்தில் ஆர்வம் ஏற்பட்டு அதில் பயிற்சி பெற ஆரம்பித்து போட்டிகளில் முதலிடம் பெறத் தொடங்கினார்.<\/p><p>அதை தொடர்ந்து மாவட்ட, மாநில, தேசிய அளவில் பல போட்டிகளில் கலந்துகொண்டு பல பரிசுகளைப் பெற்றார்.<\/p><p>ப்ளஸ் டூவுக்குப் பிறகு அரசு விளையாட்டு விடுதியில் தங்கிப் படித்தார் ரேவதி. ஏழ்மையான குடும்பச் சூழ்நிலை என்பதால் பயிற்சிக்குத் தேவையான பொருள்கள் வாங்க முடியாத நிலையிலும், தடகளப் பயிற்சியாளர் கண்ணனின் வழிகாட்டலும் ரேவதி தன்னம்பிக்கையுடன் பயிற்சி பெற்று பல போட்டிகளில் முதலிடத்தை பெற்று வந்தார். ரேவதி தற்போது  சரக்கு ரயில்வே  துறையில் சரக்கு போக்குவரத்து பிரிவில் மதுரையில் பணியாற்றி வருகிறார்.<\/p><p>கடந்த ஆண்டு முதல், டோக்கியோ ஒலிம்பிக்கில் கலந்துகொள்ள வேண்டுமென்ற ஒரே இலக்கில் கடுமையான பயிற்சிகளை எடுத்து வந்தார் ரேவதி. அந்தக் கடின உழைப்புக்கு இப்போது பலன் கிடைத்துவிட்டது. கடந்த 4-ம் தேதி பாட்டியாலாவில் நடந்த ஒலிம்பிக் போட்டிக்கான தேர்வு முகாமில் கலந்துகொண்டவர், 4 × 400 கலப்பு தொடர் ஓட்டப் பிரிவில் ஒலிம்பிக்கில் இந்தியா சார்பாகப் பங்கேற்கத் தேர்வாகியுள்ளார். இவருடன் திருச்சியைச் சேர்ந்த சுதா, தனலெட்சுமியும் இதே போட்டிக்குத் தேர்வு செய்யப்பட்டுள்ளனர் என்பது குறிப்பிடத்தக்கது.<\/p><figure><img src=\"https:\/\/gumlet.assettype.com\/vikatan\/2021-07\/81eacf02-5424-4667-948d-31eaf6b42133\/IMG_20210706_WA0012.jpg\" \/><figcaption>ரேவதி<\/figcaption><\/figure><p>Also Read: <a href=\"https:\/\/www.vikatan.com\/news\/sports-news\/trichy-athlete-dhanalakshmi-speaks-about-her-tokyo-olympics-qualification\">திருச்சி டு டோக்கியோ: ``கனவு மாறி இருக்கு!\" - ஒலிம்பிக் செல்லும் திருச்சி தனலெட்சுமி<\/a><\/p><p>மிகவும் ஏழ்மையான குடும்பப் பின்னணியில் பிறந்து, சிறு வயதிலேயே பெற்றோரை இழந்து, தன்னம்பிக்கையுடன் பயிற்சி பெற்று, ஒலிம்பிக்கில் கலந்து கொள்ளும்  தன் இலக்கை அடைந்து, நாட்டுக்கும் தமிழகத்துக்கும் பெருமை சேர்த்துள்ளார் ரேவதி. அவருக்கும், அவர் பயிற்சியாளர் கண்ணனுக்கும், சக்கிமங்கலத்திலுள்ள அவருடைய பாட்டிக்கும் மதுரை மக்கள் பாராட்டுகளை தெரிவித்து வருகிறார்கள்.<\/p><p>தற்போது பாட்டியாலாவில் தீவிர பயிற்சியில் ஈடுபட்டு வருகிறார் ரேவதி. ஒலிம்பிக்கில் தங்கம் வென்று வர வாழ்த்துகள்!<\/p>","link":"https:\/\/www.vikatan.com\/news\/sports-news\/madurai-athlete-revathy-qualifies-to-olympic-2021","image":["https:\/\/gumlet.assettype.com\/vikatan\/2021-07\/d5d92a0e-9133-46d2-8b4f-7ba053d9d2ab\/IMG_20210706_WA0013.jpg"],"pubdate":"Tue, 06 Jul 2021 10:07:22 +0000"},{"title":"குறுவை நெல் சாகுபடி சிறப்பு திட்டம்: `இந்தக் கோரிக்கைகளையும் அரசு நிறைவேற்றவேண்டும்!' - விவசாயிகள்","text":"<p>தஞ்சை, திருவாரூர், நாகப்பட்டினம், மயிலாடுதுறை உள்ளிட்ட டெல்டா மாவட்டங்களில் தற்போது குறுவை நெல் சாகுபடிக்கான ஆரம்பக்கட்ட பணிகள் மும்முரமாக நடைபெற்று வருகின்றன. காவிரி டெல்டா மாவட்டங்களில் வழக்கமாக 3.2 லட்சம் ஏக்கரில் குறுவை நெல் சாகுபடி மேற்கொள்ளப்படும். நடப்பு குறுவைப் பருவத்தில் 3.5 லட்சம் ஏக்கர் பரப்பில் நெல் சாகுபடி மேற்கொள்ளத் திட்டமிடப்பட்டுள்ளதாக தமிழக வேளாண்மைத்துறை அறிவித்துள்ளது. இந்நிலையில் விவசாயிகளுக்கு உதவும் வகையிலும், குறுவை சாகுபடி பரப்பை அதிகப்படுத்தும் நோக்கத்தோடும் தமிழக அரசு, குறுவை நெல் சாகுபடி சிறப்பு தொகுப்பு திட்டத்தை அறிவித்துள்ளது.  <\/p><p>இத்திட்டத்துக்காக, ரூ.61.09 கோடி நிதி ஒதுக்கீடு செய்யப்பட்டுள்ளது. குறுவை நெல் சாகுபடி செய்யும் விவசாயிகளுக்கு இத்திட்டத்தின் கீழ், விதைநெல், ரசாயன உரங்கள், உயிர் உரங்கள் உள்ளிட்டவை வேளாண்மைத்துறை மூலம் வழங்கப்படவுள்ளன. இத்திட்டத்துக்கு முழுமையான பலன் கிடைக்க, டெல்டா விவசாயிகள் மத்தியில் மேலும் சில முக்கியமான கோரிக்கைகள் வலியுறுத்தப்படுகின்றன.<\/p><figure><img src=\"https:\/\/gumlet.assettype.com\/vikatan\/2021-07\/dcc8f578-de33-4d57-a1b6-57ba79fedf77\/a02b5444_f0df_4ba8_96da_cd50dece7044.jpg\" \/><figcaption>மாரிமுத்து எம்.எல்.ஏ<\/figcaption><\/figure><p>திருவாரூர் மாவட்டத்தில் உள்ள திருத்துறைப்பூண்டி, முத்துப்பேட்டை ஒன்றியங்களில் கூடுதல் பரப்பளவை குறுவை தொகுப்பு திட்டத்தின் கீழ் சேர்க்க வேண்டும் எனத் திருத்துறைப்பூண்டி தொகுதி சட்டமன்ற உறுப்பினர் மாரிமுத்து தமிழக அரசுக்கு கோரிக்கை விடுத்துள்ளார். வேளாண் மற்றும் உழவர் நலத்துறை அமைச்சருக்கு  இது தொடர்பாக, இவர் எழுதியுள்ள கடிதத்தில், ``தமிழகத்தில் குறுவை சாகுபடி பரப்பளவை அதிகப்படுத்தவும், குறுவை சாகுபடி செய்யும் விவசாயிகளை ஊக்கப்படுத்தி உதவும் வகையிலும், தமிழக அரசு அறிவித்துள்ள குறுவை தொகுப்புத் திட்டத்தால் ஈர்க்கப்பட்டு, திருத்துறைப்பூண்டி விவசாயிகள் மிகுந்த நம்பிக்கையுடன் அதிக அளவில் குறுவை நேரடி விதைப்பு செய்துள்ளனர்.<\/p><p>திருத்துறைப்பூண்டி, முத்துப்பேட்டை ஆகிய 2  ஒன்றிய பகுதிகளிலும் சேர்த்து, கடந்த ஆண்டு 7,150 ஏக்கர் குறுவை சாகுபடி நடைபெற்ற நிலையில், நிகழாண்டில் 20,000 ஏக்கரில் குறுவை நேரடி விதைப்பு செய்யப்பட்டுள்ளது. ஆனால், குறுவை தொகுப்பு திட்டத்தின் கீழ் பயன்பெற இப்பகுதியில் 4,000 ஏக்கர் மட்டுமே ஒதுக்கீடு செய்யப்பட்டிருப்பது போதாது; திருத்துறைப்பூண்டி சட்டப்பேரவைத் தொகுதி நிலத்தடி நீர் ஆதாரம் அற்ற கடைமடை நிலப் பகுதியாகும். எனவே, தமிழக அரசு இந்தத் தொகுதியில் வசிக்கும் சிறு, குறு விவசாயிகளின் நலன்கருதி, குறைந்தபட்சம் 15,000 ஏக்கர் பரப்பளவுக்கு குறுவை தொகுப்பு திட்டத்தின் கீழ் பயன்பெற நடவடிக்கை எடுக்க வேண்டும்\" என வலியுறுத்தியுள்ளார். <\/p><figure><img src=\"https:\/\/gumlet.assettype.com\/vikatan\/2021-01\/95ffef17-2c43-464b-8315-56f97be8a851\/p14b.jpg\" \/><figcaption>விமல்நாதன்<\/figcaption><\/figure><p>தஞ்சை மாவட்ட காவிரி விவசாயிகள் பாதுகாப்பு சங்கத்தின் செயலாளர் சுவாமிமலை சுந்தர விமல்நாதன், ``தமிழக அரசு இந்த ஆண்டு மீண்டும் குறுவை தொகுப்புத் திட்டத்தை அறிவித்திருப்பது பாராட்டுக்குரியது. பம்புசெட் மூலம் குறுவை நெல் சாகுபடி பணிகளை மேற்கொண்டுள்ள விவசாயிகள் மற்றும் ஆற்றுப்பாசன விவசாயிகள் உள்ளிட்ட  அனைவருக்கும் இத்திட்டத்தின் கீழ் மானியம் வழங்க வேண்டும்’’ எனத் தெரிவித்துள்ளார். <\/p><p>Also Read: <a href=\"https:\/\/www.vikatan.com\/news\/agriculture\/cauvery-water-has-not-reached-kadaimadai-area\">நாகை: `கடைமடை பகுதிகளுக்கு வராத காவிரி நீர்’ - குறுவை சாகுபடி விவசாயிகள் வேதனை<\/a><\/p><p>டெல்டா விவசாயிகள் மேலும் சில முக்கிய கோரிக்கைகளை முன் வைக்கிறார்கள். குறுவை தொகுப்புத் திட்டத்தில் இயந்திரம் மற்றும் கை நடவுக்கான மானியம் வழங்க வேண்டும். குறுவைக்கான பயிர்க் கடனை தகுதியான விவசாயிகளை சரியாக இனம் கண்டு வழங்கினால், இலக்கை அடைய எளிதாக இருக்கும். குறுவை முன்பட்ட நடவு செய்துள்ளவர்களுக்கும் இந்தத் திட்டத்தில் பயன் கிடைக்கும் வகையில் தமிழக அரசு நடவடிக்கை எடுக்க வேண்டும்’ என இப்பகுதி விவசாயிகள் வலியுறுத்துகிறார்கள்.<\/p>","link":"https:\/\/www.vikatan.com\/news\/agriculture\/farmers-suggestions-for-tamilnadu-govts-kuruvai-paddy-cultivation-package","image":["https:\/\/gumlet.assettype.com\/vikatan\/2021-07\/61c6e0ae-9f42-4db0-bc3c-099ead0dbea3\/__________2_.jpg"],"pubdate":"Tue, 06 Jul 2021 08:48:56 +0000"},{"title":"புதுச்சேரி: `200 ஆண்டுகள்; 87,120 சதுர அடிகள்!' - இடம் மாறும் சட்டப்பேரவை வளாகம்","text":"<p>லுபுதுச்சேரி சபாநாயகராகப் பொறுப்பேற்று, டெல்லி சென்று பிரதமர் மோடியைச் சந்தித்துவிட்டுத் திரும்பியிருக்கும் செல்வம், புதுச்சேரிக்கு ரூ.320 கோடி மதிப்பீட்டில் புதிய சட்டப்பேரவை வளாகம் கட்டுவதற்கான ஒப்புதலைப் பெற்றிருப்பதாக தெரிவித்திருந்தார். <\/p><figure><img src=\"https:\/\/gumlet.assettype.com\/vikatan\/2021-07\/b0d3a725-0e42-4358-90a7-fb49b4cba7ed\/IMG_20210705_WA0051.jpg\" \/><figcaption>புதுச்சேரி புதிய சட்டப்பேரவை கட்டடத்தின் மாதிரி வரைபடம்<\/figcaption><\/figure><p>புதிய ஒருங்கிணைந்த சட்டப்பேரவையை தட்டாஞ்சாவடியிலுள்ள அரசு இடத்தில் கட்டுவது தொடர்பாக சட்டப்பேரவைத் தலைவர் செல்வம் தலைமையில், நேற்று மாலை நடைபெற்ற கூட்டத்தில் அமைச்சர் நமச்சிவாயம், தலைமைச் செயலர் அஸ்வனிகுமார் உள்ளிட்ட செயலர்களும், அதிகாரிகளும் கலந்துகொண்டனர்.<\/p><p>அந்தக் கூட்டத்தில் தற்போது இயங்கிவரும் அரசுத்துறை அலுவலகங்களுக்கு மாற்று இடம் ஒதுக்குவது தொடர்பாக ஆலோசிக்கப்பட்டது. கூட்டத்தின் முடிவில் பேசிய சபாநாயகர் செல்வம், ``புதுச்சேரியில் புதிய சட்டப்பேரவை அடிக்கல் நாட்டு விழா வருகிற ஆகஸ்ட் மாதம் 15-க்குப் பிறகு நடைபெறவிருக்கிறது.<\/p><figure><img src=\"https:\/\/gumlet.assettype.com\/vikatan\/2021-02\/7411ea8d-df6c-4f14-b54e-7425256f687c\/pud_5.jpeg\" \/><figcaption>புதுச்சேரி சட்டப்பேரவை<\/figcaption><\/figure><p>அதற்கான பூமி பூஜையில் மத்திய உள்துறை அமைச்சர் அமித் ஷா கலந்துகொண்டு அடிக்கல் நாட்டவிருக்கிறார். சட்டப்பேரவை வளாகத்தினுள் தலைமைச் செயலகம், இயக்குநர் அலுவலகம் ஆகியவை அமையும். 16 மாதங்களுக்குள் புதிய சட்டப்பேரவை வளாகம் கட்டி முடிக்கப்படும்\" என்று தெரிவித்தார்.<\/p><p>சுமார் 87,120 சதுர அடி பரப்பளவில் அமைந்திருக்கும் புதுச்சேரியின் சட்டப்பேரவைக் கட்டடம் பிரெஞ்ச்காரர்கள் ஆட்சிக் காலத்தில் கட்டப்பட்டது. 1820-ல் தொடங்கி 1830-ல் முடிக்கப்பட்ட இந்தக் கட்டடம் மருத்துவக் கல்லூரியாக செயல்பட்டது. புதுச்சேரியிலுள்ள 19 பாரம்பர்யக் கட்டடங்களில் இந்தச் சட்டப்பேரவைக் கட்டடமும் அடங்கும். <\/p><p>Also Read: <a href=\"https:\/\/www.vikatan.com\/government-and-politics\/politics\/120219-nominated-bjp-mla-faints-infront-of-puducherry-assembly\">`ஒரு பக்கம் தர்ணா; மறுபக்கம் முக்காடு' - பா.ஜ.க, அ.தி.மு.க எம்.எல்.ஏ-க்களால் பரபரத்த புதுச்சேரி சட்டப்பேரவை வளாகம்<\/a><\/p><p>கட்டடத்தில் முதல்வர், நான்கு அமைச்சர்கள், சபாநாயகர், அரசு கொறடா போன்றவர்களுக்கு ஏழு அறைகளும், பேரவை வளாகமும் இருக்கின்றன. பிரெஞ்சுக் காலத்தில் மருத்துவக் கல்லூரியாகச் செயல்பட்ட இந்தக் கட்டடம், 1959-லிருந்து புதுச்சேரியின் சட்டப்பேரவையாகச் செயல்பட்டுவருகிறது.<\/p>","link":"https:\/\/www.vikatan.com\/news\/india\/puducherry-assembly-building-to-be-build-in-new-area","image":["https:\/\/gumlet.assettype.com\/vikatan\/2021-07\/2ebf6b17-bf94-46d7-b707-d2339c53cce7\/assembly.jpg"],"pubdate":"Tue, 06 Jul 2021 07:11:49 +0000"},{"title":"'வீரப்பனுக்கு ஆயுதம் கடத்தியதே நாங்கதான்!' - கோவை போலீஸிடம் அலப்பறை செய்த போதை ஆசாமிகள்","text":"<p>கோவை மாவட்டத்தில் ஊரடங்கு காரணமாக கடந்த இரண்டு மாதங்களாக டாஸ்மாக் கடைகள் மூடப்பட்டிருந்தன. இதையடுத்து, தளர்வுகள் அறிவிக்கப்பட்டு டாஸ்மாக் கடைகள் நேற்று திறக்கப்பட்டன. கற்பூரம் ஏற்றி, தேங்காய் உடைத்து, பட்டாசு வெடித்து டாஸ்மாக் கடை திறப்பை `குடி'மகன்கள் கொண்டாடினர்.<\/p><figure><img src=\"https:\/\/gumlet.assettype.com\/vikatan\/2021-07\/7421be9c-0f96-42cb-87d7-8be901dd6c62\/Screenshot_20210706_093100.jpg\" \/><figcaption>போலீஸிடம் அலப்பறை செய்யும் போதை ஆசாமிகள்<\/figcaption><\/figure><p>Also Read: <a href=\"https:\/\/www.vikatan.com\/news\/crime\/police-arrested-a-gang-of-4-four-regarding-a-dispute-in-biriyani-shop\">திருமழிசை: ஓசி பிரியாணிக்குத் தகராறு... பெட்ரோல் குண்டுகளை வீசிப் பதறவைத்த போதை ஆசாமிகள்!<\/a><\/p><p>டாஸ்மாக் திறக்கப்பட்ட முதல் நாளே காந்திபுரம் பகுதியில் போதை ஆசாமி ஒருவர், தட்டித் தடுமாறி சாலையில் உருண்டு, புரண்டு பேருந்து ஏறிய வீடியோ வைரல் ஆகியிருந்தது.<\/p><p>இந்தநிலையில், கருமத்தம்பட்டி பகுதியில் இரண்டு போதை ஆசாமிகள் போலீஸாருடன் ரகளையில் ஈடுபட்டு அலப்பறை செய்துள்ளனர். விசாரணைக்காக அவர்களை போலீஸார் காவல் நிலையத்துக்கு அழைத்துச் சென்றுள்ளனர். ஆனால், காவல் நிலையத்தில் ரகளை செய்து, இருவரும் வெளியில் ஓடிவிட்டனர். போலீஸார் எச்சரித்தபோதும் அவர்கள் இறங்கி வருவதாக இல்லை.<\/p><figure><img src=\"https:\/\/gumlet.assettype.com\/vikatan\/2021-07\/20c95b8f-bca6-415c-938b-868dac9b7ec6\/Screenshot_20210706_093106.jpg\" \/><figcaption>போதை ஆசாமி சண்டை<\/figcaption><\/figure><p> ‘நாங்க என்ன திருடினோமா... என்ன தப்பு பண்ணினோம் தலைவரே..? சொல்லுங்க... விடுங்கங்க’ என்று துள்ளியுள்ளனர். போலீஸார் வீடியோ எடுப்பது தெரிந்தவுடன் அதில் ஒரு போதை ஆசாமி, மற்றொரு போதை ஆசாமியை அடிக்கவும் செய்தார்.<\/p><p>அடிவாங்கிய போதை ஆசாமி, `பப்ளிசிட்டிக்காகப் பண்றாங்கப்பா...’ எனச் சொல்லி சட்டை காலரை தூக்கிவிட்டுக்கொண்டார். பிறகு கேமராவைப் பார்த்து, `சார்... வணக்கம் சார்… வீரப்பனுக்கு ஆயுதங்களைக் கடத்தியதே நாங்கதான். உ... ஊ...’ என்று நக்கலாகப் பேசினார். போதை ஆசாமிகளிடம் சிக்கிக் குழம்பிய போலீஸார்,<\/p><figure><img src=\"https:\/\/gumlet.assettype.com\/vikatan\/2021-07\/ff532aeb-3505-40af-8cf3-72c28daf32bc\/Screenshot_20210706_093139.jpg\" \/><figcaption>போதை ஆசாமி<\/figcaption><\/figure><p>ஒருகட்டத்தில் அவர்கள் இருவரையும் ஆம்புலன்ஸ் மூலம் கோவை அரசு மருத்துவமனைக்கு அனுப்பிவைத்துவிட்டனர். ரகளையில் ஈடுபட்ட நபர்கள் கிட்டாம்பாளையம் கிராமத்தைச் சேர்ந்த ராஜேந்திரன் மற்றும் மணிகண்டன் என்பது தெரியவந்துள்ளது.<\/p>","link":"https:\/\/www.vikatan.com\/news\/tamilnadu\/coimbatore-drunkards-police-controversy","image":["https:\/\/gumlet.assettype.com\/vikatan\/2021-07\/40c86567-35e6-4897-a145-87f04353ce33\/Screenshot_20210706_093153.jpg"],"pubdate":"Tue, 06 Jul 2021 04:47:06 +0000"},{"title":"நேரடியாக வேருக்கே போகும் நீர்; விவசாயியின் எளிய சொட்டுநீர் நுட்பம்! | Coconut Drip Irrigation","text":"<figure><\/figure>","link":"https:\/\/www.vikatan.com\/news\/agriculture\/low-cost-technology-of-coconut-drip-irrigation","image":["https:\/\/gumlet.assettype.com\/vikatan\/2021-07\/63041a01-c2cd-4a41-a6f8-869c564da76a\/maxresdefault__51_.jpg"],"pubdate":"Tue, 06 Jul 2021 00:30:00 +0000"},{"title":"கல்யாணம் செய்ய, கார் வாங்க ஆசிரியர்களுக்கு ரூ14 லட்சம் வரை கடன்: தமிழக அரசு தாராளம்","text":"<p>தமிழகத்தில் ஆசிரியர்களுக்கு (Teachers) 6 லட்சம் முதல் 14 லட்சம் வரை கடன் உதவி வழங்கப்படும் என தமிழக அரசு இன்று (ஜூலை 8) தாராள அறிவிப்பு ஒன்றை வெளியிட்டுள்ளது.<\/p>\n\n\n\n<p>தமிழ்நாடு சட்டமன்றத் தேர்தலில் திமுக வெற்றி பெற்றதையடுத்து முதலமைச்சராக பொறுப்பேற்ற மு.க.ஸ்டாலின், தேர்தலில் பல்வேறு திட்டங்களை செயல்படுத்துவதாக அறிவித்து இருந்தார். கிட்டத்தட்ட 500-க்கும் மேற்பட்ட வாக்குறுதிகளை அறிவித்து இருந்தார்.<\/p>\n\n\n\n<p>திமுக ஆட்சிக்கு வந்தால் ஒரு குடும்ப அட்டைதாரர்களுக்கு கொரோனா நிவாரண நிதியாக ரூ.4,000 வழங்கப்படும் என்று அறிவித்தார். அதே போல, பதவியேற்றதும் அந்த திட்டத்தை நிறைவேற்ற கையெழுத்திட்டார். மே மற்றும் ஜூன் மாதத்தில் தலா ரூ.2,000 என குடும்ப அட்டைதாரர்களுக்கு ரூ.4,000 அளிக்கப்பட்டது.<\/p>\n\n\n\n<p>இந்த நிலையில், தமிழகத்தில் ஆசிரியர்களுக்கு 6 லட்சம் முதல் 14 லட்சம் வரை கடன் உதவி வழங்கப்படும் என பள்ளிக்கல்வித்துறை இன்று (ஜூலை 8) அறிவித்துள்ளது.<\/p>\n\n\n\n<p>ஆசிரியர்கள் திருமணம் செய்யவும், புதிய பைக் அல்லது கார் வாங்கவும் இந்த கடன் உதவி அளிக்கப்படும் என்று தெரிவிக்கப்பட்டுள்ளது. இந்த கடன் உதவியை ஆசிரியர்கள் மட்டுமல்லாமல் கல்வித்துறை பணியாளர்களும் பயன்படுத்திக்கொள்ளலாம் என்று பள்ளிக்கல்வித்துறை தெரிவித்துள்ளது. ஆசிரியர்களுக்கான கடன் உதவி தொடர்பான அறிவிப்பு பள்ளிக்கல்வித்துறை இன்று அதிகாரப்பூர்வ அறிவிப்பை வெளியிட்டுள்ளது.<\/p>\n\n\n\n<p>ஆசிரியர்களுக்கு வழங்கப்படும் கடனுக்கு அவர்களிடம் இருந்து மிகக் குறைவான வட்டி பெறப்படும். தமிழக அரசின் தாராளமான இந்த புதிய அறிவிப்பு ஆசிரியர்கள் மற்றும் கல்வித்துறை ஊழியர்கள் மத்தியில் பெரும் வரவேற்பைப் பெற்று மகிழ்ச்சியை ஏற்படுத்தியுள்ளது.<\/p>\n\n\n\n<p><strong>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a>”<\/strong><\/p>","link":"https:\/\/tamil.indianexpress.com\/tamilnadu\/loan-for-teachers-from-rs-6-lakhs-to-rs-14-laksh-tn-school-education-department-announced-321547\/","image":["https:\/\/tamil.indianexpress.com\/wp-content\/uploads\/2021\/07\/Loan-for-teachers.jpg"],"pubdate":"Thu, 08 Jul 2021 23:10:06 +0530"},{"title":"கொங்கு மண்டல வளர்ச்சிக்காக உழைப்பேன் : திமுகவில் இணைந்த மகேந்திரன்","text":"<p><strong>NMN Former Executive Mahendran Joined DMK : <\/strong>சட்டசபை தேர்தலில் தோல்வியடைந்ததால் மக்கள் நீதி மய்யம் கட்சியில் இருந்து விலகிய டாக்டர் மகேந்திரன் தற்போது முதல்வர் ஸ்டாலின் முன்னிலையில் திமுகவில் இணைந்துள்ளார்.<\/p>\n\n\n\n<p>தமிழ் சினிமாவின் முன்னணி நடிகரான கமல்ஹாசன் கடந்த 2018-ம் ஆண்டு மக்கள் நீதி மய்யம் என்ற கட்சியை தொடங்கினார். இந்த கட்சியில் துணைத்தலைவராக இருந்தவர் டாக்டர் மகேந்திரன். இந்நிலையில், 2019- நாடாளுமன்ற தேர்தலில்&nbsp; போட்டியிட்டு கனிசமான வாக்குகளை பெற்ற மக்கள் நீதி மய்யமட கடந்த ஏப்ரல் மாதம் நடைபெற்ற தமிழக சட்டசபை தேர்தலில் போட்டியிட்டது.<\/p>\n\n\n\n<p>இதில் அக்கட்சியின் வேட்பாளர்கள் போட்டியிட்ட அனைத்து இடங்களிலும் 4 மற்றும் 5-வது இடத்தை பிடித்த நிலையில் அக்கட்சியின் தலைவர் கமல்ஹாசன் மட்டும் கோவை தெற்கு தொகுதியில் 2-வது இடம்பிடித்தார். இதனையடுத்து தேர்தல் தோல்வி குறித்து நடத்தப்பட்ட ஆலோசனையில் ஏற்பட்ட கருத்து வேறுபாடு காரணமாக டாக்டர் மகேந்திரன் கட்சியில் இருந்து விலகினார். அவரைத் தொடர்ந்து நிர்வாகிகள் பலரும் கட்சியில் இருந்து விலகினர்.<\/p>\n\n\n\n<p>இதனையடுத்து கடந்த சில நாட்களுக்கு முன்பு மக்கள் நீதி மய்யம் பொதுக்குழு கூட்டி முக்கிய நிர்வாகிகள் நியமிக்கப்பட்ட நிலையில், கட்சியில் இருந்து விலகிய டாக்டர் மகேந்திரன் இன்று முதல்வர் ஸ்டாலின் முன்னிலையில் திமுகவில் இணைந்துள்ளார். அவருடன் சேர்ந்து மக்கள் நீதி மய்யம் கட்சியில் இருந்து விலகிய பத்மபிரியா உட்பட 78 பேர் இன்று திமுகவில் இணைந்துள்ளனர். தற்போது திமுகவில் இணைந்தது &nbsp;குறித்து பேசியுள்ள மகேந்திரன்,&nbsp; தொடக்கத்தில் இருந்தே திமுகவின் சித்தாந்தம் தான் எனது கொள்ளை என்றும் கொங்கு மண்டலத்தில் திமுக வளர்ச்சிக்காக உழைப்பேன் என்று கூறியுள்ளார்.<\/p>\n\n\n\n<p>தொடர்ந்து மகேந்திரன் திமுகவில் இணைந்தது குறித்து பேசிய முதல்வர் ஸ்டாலின், தேர்தலுக்கு முன்பே வந்திருந்தால் இன்னும் அதிகமான இடங்களில் வென்றிருக்கலாம். கொங்கு மண்டலத்தில் அதிக இடங்களில் வெற்றிருப்போம்  லேட்டாக வந்தாலும் கடைசியில் திமுகவிற்கு வந்த்து மகிழ்ச்சி. திமுவில் இணைந்த எல்லோரையும் அன்புடன் வரவேற்கிறேன் என்று குறிப்பிட்டுள்ளார்.<\/p>\n\n\n\n<p><strong>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/tamilnadu\/tamilnadu-mnm-former-executive-mahendran-joined-dmk-321538\/","image":["https:\/\/tamil.indianexpress.com\/wp-content\/uploads\/2021\/07\/Magendara.jpg"],"pubdate":"Thu, 08 Jul 2021 22:38:52 +0530"},{"title":"எல்.முருகனுக்கு மத்திய அமைச்சர் பதவி: பாஜக வியூகம் என்ன?","text":"<p>பிரதமர் மோடியின் மத்திய அமைச்சரவை விரிவாக்கத்தில் யாரும் எதிர்பாராத வகையில் தமிழக பாஜக தலைவர் எல்.முருகன் மத்திய இணையமைச்சராக்கப்பட்டுள்ளார். பிரதமர் மோடி தனது அமைச்சரவையில் எல்.முருகனை அமைச்சராக்கியதன் மூலம் தமிழ்நாட்டில் பட்டியல் சமூகத்தைச் சேர்ந்த ஒருவர் மத்திய அமைச்சராக இடம் பெற்றுள்ளார். குறிப்பாக, தமிழ்நாட்டில் இருந்து முதல்முறையாக அருந்ததியர் சமூகத்தில் இருந்து ஒருவர் மத்திய அமைச்சராகியுள்ளார்.<\/p>\n\n\n\n<p>பிரதமர் மோடி தலைமையிலான பாஜக அரசு பட்டியல் சமூகத்தைச் சேர்ந்த எல்.முருகனுக்கு மத்திய அமைச்சர் பதவி அளித்திருப்பதன் மூலம் பாஜக தமிழ்நாட்டில் என்ன மாதிரியான அரசியல் வியூகத்தை மேற்கொள்ள திட்டமிடுகிறது என்ற கேள்விகள் எழுந்துள்ளன.<\/p>\n\n\n\n<p>பாஜக தமிழ்நாடு அரசியலில் எத்தகைய நகர்வை மேற்க்கொள்கிறது, பாஜகவின் வியூகம் என்ன என்று பேராசிரியர் சி.லட்சுமணன் அவர்களிடம் பேசினோம். அவர் ஐ.இ. தமிழுக்கு கூறியதாவது: பாஜக தமிழ்நாட்டில் பட்டியல் சமூகத்தைச் சேர்ந்த குறிப்பாக அருந்ததியர் சமூகத்தைச் சேர்ந்த எல்.முருகனை மத்திய அமைச்சராக்கி இருப்பதன் மூலம் தமிழ்நாட்டில் பாஜகவை பெரியாரின் சமூகநீதி அரசியலை நோக்கி தள்ளப்பட்டிருப்பதாக கருத்துகள் முன் வைக்கப்படுகின்றன.<\/p>\n\n\n\n<p>பாஜகவின் மத்திய அமைச்சரவை மாற்றம் என்பது வருகிற உத்தரப்பிரதேச தேர்தலை மனதில் வைத்தே இந்த நகர்வு மேற்கொள்ளப்பட்டுள்ளது. அதனால்தான், பெண்கள், தலித்துகள், பிற்படுத்தப்பட்டோர்கள் (ஓபிசி) அதிக எண்ணிகையில் அமைச்சர்களாகி இருக்கிறார்கள். அது உ.பி. தேர்தலில் அவர்களுக்கு உதவியாக இருக்கும். இது பாஜகவின் மிகவும் முன்கூட்டியே எச்சரிக்கையான திட்டமிடலாக இருக்கிறது.<\/p>\n\n\n\n<p>தமிழ்நாட்டை பொறுத்தவரை பாஜக பட்டியல் இனத்தில் அருந்ததியர் சமூகத்தில் இருந்து எல்.முருகனை மத்திய அமைச்சராக்கி இருப்பதன் மூலம் தமிழ்நாட்டில் இருக்கிற திமுக, அதிமுக, காங்கிரஸ், இடதுசாரிகள் உள்ளிட்ட அனைத்து கட்சியினருக்கும் ஒரு அழுத்தத்தை உருவாக்கியுள்ளது.<\/p>\n\n\n\n<p>பாஜக தமிழ்நாட்டில் ஏற்கெனவே, கொங்கு கவுண்டர்கள், நாடார்கள், வன்னியர்கள், தேவர்கள் உள்ளிட்ட 4 &#8211; 5  சமூகத்தினரை கணிசமாக தங்கள் கட்சிக்குள் இணைத்துள்ளனர். இதற்கு முன்பு, நாடார் சமூகத்தில் இருந்து பொன்.ராதாகிருஷ்ணன் மத்திய அமைச்சராக இருந்துள்ளார். அதனால், இந்தமுறை பட்டியல் சமூகத்தைச் சேர்ந்த எல்.முருகன் அமைச்சராக்கப்பட்டுள்ளார். வரும் காலத்தில் பாஜக பட்டியல் சமூகத்தில் வேறு ஏதாவது ஒரு சமூகத்தைச் சேர்ந்தவர்களையும் தேர்வு செய்ய வாய்ப்பு உள்ளது.<\/p>\n\n\n\n<p>அதிமுகவின் ஆதரவு தளமாக இருந்த அருந்ததியர்களை 3 சதவீத உள் இடஒதுக்கீடு மூலம் அவர்களை கருணாநிதி திமுகவுக்கு கொண்டுவந்தார். தற்போது பாஜக, மாநில தலைவர், மத்திய அமைச்சர் பதவியைக் கொடுத்து அருந்ததியர்களை நோக்கி ஈர்க்கிறது. அருந்ததியர்களின் பொருளாதார மற்றும் சமூக நிலைக்கு பாஜகவின் இத்தகைய நகர்வு தற்காலிக அரசியல் ஊக்கமளிப்பதாக இருக்கிறது.<\/p>\n\n\n\n<p>அதே போல, பட்டியல் இனத்தில் உள்ள தேவேந்திர குல வேளார்கள் சமுகத்தினர் பெயர் மாற்றக் கோரிகையை முன்வைத்தபோது, பாஜக பெயர் மாற்றத்தை அறிவித்ததன் மூலம், கிருஷ்ணசாமி தலைமையில் இருப்பவர்கள் ஏற்கெனவே பாஜகவில் ஐக்கியமாகிவிட்டார்கள். பறையர்களில் வேறு யாராவது பாஜக ஆதரவுடன் வந்தால் அவர்களுக்கும் இத்தகைய வாய்ப்பு கிடைக்கலாம். ஆனால், பறையர் சமூகத்தினர் வரலாற்று ரீதியாகவே, சாதி ஒழிப்பு, இந்துத்துவ எதிர்ப்பு, எதிர்ப்பு அரசியல் என்று இருந்துவருகிறார்கள். அதனால், அதற்கான சாத்தியம் இல்லை என்பதால், பட்டியல் சமூகத்தில் உள்ள அருந்ததியர்களை ஈர்க்கும் நடவடிக்கையை தொடங்கியுள்ளது. பாஜகவின் இந்த நகர்வு நிச்சயமாக ஏற்கெனவே இங்குள்ள திமுக, அதிமுக, காங்கிரஸ், இடதுசாரிகள், விசிக உள்ளிட்ட கட்சிகளுக்கு ஒரு பெரிய  ‘செக்’தான். இதையெல்லாம் பாஜக 2024 லோக் சபா தேர்தலை கருத்தில்கொண்டு முன்கூட்டியே மிகவும் எச்சரிக்கையாக செயல்படத் தொடங்கியுள்ளது.” என்று கூறினார்.<\/p>\n\n\n\n<p>பெரியார், சமூக நீதி, இட ஒதுக்கீடு, இந்துத்துவ எதிர்ப்பு போன்ற அரசியலை பேசும் திமுக மற்றும் திராவிட இயக்கங்களின் அரசிலை பாஜக ஒரு பட்டியல் சமூகத்தைச் சேர்ந்தவரை முன்னிறுத்துவதன் மூலம் எதிர்கொள்ளத் தயாராகிவிட்டது என்று அரசியல் நோக்கர்கள் கருத்து தெரிவிக்கின்றனர்.<\/p>\n\n\n\n<p><strong>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a>”<\/strong><\/p>","link":"https:\/\/tamil.indianexpress.com\/tamilnadu\/bjp-strategy-in-tamil-nadu-politics-l-murugan-became-union-minister-321536\/","image":["https:\/\/tamil.indianexpress.com\/wp-content\/uploads\/2021\/07\/l-murugan-modi.jpg"],"pubdate":"Thu, 08 Jul 2021 22:28:50 +0530"},{"title":"கேரளாவில் 10 பேருக்கு ஜிகா வைரஸ் தொற்று உறுதி ; கேரள சுகாதாரத்துறை தகவல்","text":"கேரளாவின் திருவனந்தபுரத்தில் 10 பேருக்கு ஜிகா வைரஸ் தொற்று இருப்பது கண்டறியப்பட்டுள்ள நிலையில் அம்மாநிலம் முழுவதும் உஷார்படுத்தப்பட்டுள்ளது.\nதிருவனந்தபுரத்தில் ஜூன் 28ஆம் தேதி காய்ச்சல், தலைவலி உள்ளிட்ட அறிகுறிகளுடன் மருத்துவமனையில் அனுமதிக்கப்பட்ட கர்ப்பிணி ஒருவருக்கு, பரிசோதனையில் ஜிகா வைரஸ் உறுதியானதையடுத்து 19 பேரின் மாதிரிகள் புனேவில் உள்ள தேசிய வைராலஜி நிறுவனத்திற்கு அனுப்பி வைக்கப்பட்ட நிலையில் 10 பேருக்கு ஜிகா வைரஸ் பாதிப்பு உறுதியாகியுள்ளது.\nஇதனிடையே, 13 பேருக்கு ஜிகா வைரஸ் தொற்று இருக்கலாம் என சந்தேகிக்கப்படுவதாக கேரள சுகாதாரத்துறை அமைச்சர் வீணா ஜார்ஜ் தெரிவித்துள்ளார். கொசுக்கடி மூலம் அதிகம் பரவக்கூடிய இது பாதித்தால், காய்ச்சல், தலைவலி உள்ளிட்ட அறிகுறிகள் 2 முதல் 7 நாட்களுக்கு நீடிக்கும் என தெரியவந்துள்ளது.","link":"https:\/\/www.polimernews.com\/view\/149928-கேரளாவில்-10-பேருக்கு-ஜிகா-வைரஸ்-தொற்று-உறுதி-;-கேரள-சுகாதாரத்துறை-தகவல்","image":["http:\/\/img.polimernews.com\/uploads\/web\/images\/original\/1625763734149928.jpg"],"pubdate":"Thu, 08 Jul 2021 22:13:49 +0530"},{"title":"செந்தூரப்பூவே… செம்பருத்தி… பிரியாராமன் எதில் நடிக்கிறார் தெரியுமா?","text":"<p><strong>Actress Priyaraman In Senthurapoove Serial : <\/strong>விஜய் டிவியில் கடந்த ஆண்டு முதல் ஒளிபரப்பாகி வரும் சீரியல் செந்தூரப்பூவே. நடிகர் ரஞ்சித் முதன்மை கதாப்பாத்திரத்தில் நடித்து வரும் இந்த சீரியல் ரசிகர்கள் மத்தியில் பெரும் வரவேற்பை பெற்று வருகிறது. மனைவியை இழந்த இரு பெண் குழந்தைகளின் தகப்பன் அம்மா மற்றும் தங்கையின் வற்புறுத்தலால் 2-வது திருமணம் செய்துகொள்கிறார். அதன்பிறகு அவர் வாழ்வில் ஏற்பட்ட திருப்பங்களே இந்த சீரியலின் முழு கதை.<\/p>\n\n\n\n<p>தற்போது சீரியல் ஒளிபரப்பாகும் முன்னரே அன்றைய எபிசோடு குறித்து ப்ரமோ வெளியிடப்படுகிறது. இந்த ப்ரமோவை பார்க்கும் ரசிகர்கள் அதை வைத்தே இன்றைய எபிசோடு போர் அடிக்குமா அல்லது விறுவிறுப்பாக செல்லுமா என்பதை கணித்து விடுகின்றனர். அதிலும் விஜய்டிவி ஒரு சீரியலுக்கு அதிக ப்ரமோக்களை வெளியிட்டு பாதி எபிசோடுகளை ப்ரமோவிலே பார்க்கும் அளவுக்கு செய்துவிடுகின்றனர்.<\/p>\n\n\n\n<p>அந்த வகையில் கடந்த இரு தினங்களுக்கு முன்பு செந்துரப்பூவே சீரியலின் ப்ரமோ வெளியிடப்பட்டது. அதில் ரஞ்சித்த கதாப்பாத்திரத்தின் முதல் மனைவி என்ற பெயரில் ஒரு ஓவியம் வரையப்பட்டு அந்த ஓவியத்தை ரஞ்சித் திறந்து ஷாக் ஆவது போல காட்சி அமைக்கப்பட்டிருந்தது. இது ஷாக் ரஞ்சித்திற்கு மட்டுமல்ல ரசிகர்களான நமக்கும்தான். ஏனென்றால் அந்த ஓவியத்தில் இருந்தவர் ஜீ தமிழின் செம்பருத்தி சீரியலின் அகிலாண்டேஸ்வரியாக வரும் நடிகை பிரியா ராமன். இவர் நடிகர் ரஞ்சித்தின் மனைவியும் கூட.<\/p>\n\n\n\n<p>இந்த ப்ரமோ வெளியானது முதலே கணவர் சீரியலில் மனைவியா என்று நெட்டிசன்கள் பலரும் கருத்து தெரிவிக்க தொடங்கினர். தொடர்ந்து இந்த சீரியலில் அடுத்த ப்ரமோ வெளியானது. இதில் ரஞ்சித்திற்கு ஷாக் கொடுக்காமல் இயக்குநர் ரசிகர்களான நமக்கு ஷாக் கொடுத்துவிட்டார் என்றுதான் சொல்ல வேண்டும். கடந்த ப்ரமோவில் ஓவியத்தில் வந்த பிரியா ராமன் இந்த ப்ரமோவில்  நிஜத்தில் வந்து ஷாக் கொடுத்துள்ளார். நாயகன் ரஞ்சித் கோயிலுக்கு வர, அந்த நேரத்தில் அங்கு நான்கைந்து ரௌடிகள் நடிகை பிரியாராமனிடம் வம்பு செய்ய, அந்த ரௌடிகளை கோவிலுக்குள்ளே வைத்து பந்தாடுகிறார் ரஞ்சித்<\/p>\n\n\n\n<p>கடந்த சில ஆண்டுகளாக நிஜ வாழ்கையில் இருந்து பிரிந்திரந்த இந்த ஜோடி சமீபத்தில் திருமண நாளில் மீண்டும் இணைந்தனர். அதற்குள் இப்படி கணவருடன் சீரியலிலும் இணைந்துள்ளார்.  இவர்இங்கு வந்துவிட்டால், செம்பருத்தி சீரியலின் நிலைமை என்ன? என்று அடுக்கடுக்கான பல கேள்விகள் உதித்தது. ஆனால் இந்த கேள்விகள் அனைத்திற்கும் விஜய் டிவி சிம்பிளா ஒரு பதில் சொன்னாங்க&#8230; அது என்னானா &#8220;&#8216;செந்தூரப் பூவே&#8217; தொடர்ல பிரியா ராமன் சிறப்பு தோற்றத்துல தான் நடிக்கராங்க  அந்த பிளாஷ்பேக் போஷன்க்கு மட்டும் தான் சில நாள் தேதி கொடுத்து நடிச்சுக் கொடுத்துட்டுப் போனாங்க, அவ்ளோதான். மத்தபடி &#8216;செந்தூரப் பூவே&#8217; சீரியல்ல எந்த மாற்றமும் இல்லை&#8221; என சொல்லிவிட்டார்கள்<\/p>\n\n\n\n<p><strong>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/entertainment\/tamil-serial-actress-priiyaraman-act-in-senthurapoove-serial-321530\/","image":["https:\/\/tamil.indianexpress.com\/wp-content\/uploads\/2021\/07\/Senthura.jpg"],"pubdate":"Thu, 08 Jul 2021 22:04:31 +0530"},{"title":"35 வருட ரசிகருக்கு ரஜினி கொடுத்த இன்ப அதிர்ச்சி..! அமெரிக்காவில் அன்பு மழை","text":"அமெரிக்காவுக்கு சிகிச்சைக்கு சென்றுள்ள நடிகர் ரஜினிகாந்த், 32 ஆண்டுகளாக தனது தீவிர ரசிகராக உள்ள, அமெரிக்க வாழ் தொழில் அதிபரை சந்தித்து இன்ப அதிர்ச்சி கொடுத்தார். இது தொடர்பான புகைப்படங்கள் வெளியாகி உள்ளன.\nஅண்ணாத்த படப்பிடிப்பு முடிந்த கையோடு அமெரிக்காவில் சிகிச்சைக்காக சென்றுள்ள நடிகர் ரஜினிகாந்தின் பயணத்திற்கு அவசர அனுமதி வழங்கப்பட்டது குறித்து  சந்தேகத்துக்குரிய  வகையில் டுவிட்டரில் கருத்து வெளியிட்ட நடிகை கஸ்தூரி, ரஜினியின் ரசிகர்களால் விமர்சனத்துக்குள்ளானார்.  \nஅமெரிக்கா சென்ற ரஜினி மருத்துவமனையில் இருந்து வெளியே வரும் புகைப்படம் ஒன்று வெளியானாலும் அவரது ரசிகர்கள் ரஜினியின் உடல் நிலையை அறிந்து கொள்வதில் ஆர்வம்காட்டிவருகின்றனர். இந்த நிலையில் 32 ஆண்டுகளாக தனது தீவிர ரசிகராக உள்ள அமெரிக்க தொழில் அதிபரை ரஜினிகாந்த் சந்தித்த புகைப்படங்கள் வெளியாகி உள்ளன.\nஅமெரிக்காவின் ராசெஸ்டர் நகரில் உள்ள மாயோ என்ற மருத்துவமனையில் முழு உடல் பரிசோதனை மேற்கொண்ட நடிகர் ரஜினிகாந்த், பூரண நலத்துடன் அங்கு ஓய்வில் உள்ளார். அதனை உறுதிப்படுத்தும் விதமாக புதுக்கோட்டையை பூர்வீகமாக கொண்ட அமெரிக்கவாழ் தொழில் அதிபரும், 32 ஆண்டுகால தீவிர ரசிகருமான கே.கே.முருகுபாண்டியன், தனது குடும்பத்தினருடன் நடிகர் ரஜினிகாந்தை சந்தித்து  நலம் விசாரித்ததுடன் பூங்கொத்து கொடுத்து வாழ்த்தினார். அது தொடர்பான புகைப்படங்களையும் முருகுபாண்டியன் வெளியிட்டுள்ளார்.\nபுதுக்கோட்டை மாவட்டத்தில் ரஜினிமக்கள் மன்ற பொறுப்பாளராக இருந்தாலும் குடும்பத்துடன் அமெரிக்காவில் வசித்து வரும் முருகுபாண்டியனை சந்திக்க ரஜினி அனுமதி கொடுத்ததே தனக்கு இன்ப அதிர்ச்சி என்று அவர் தெரிவித்துள்ளார். அவருடன் நியூயார்க் மற்றும் நியூஜெர்சி மாநில தலைமை ரஜினி மக்கள் மன்ற நிர்வாகிகளும் சென்றனர். \nமருத்துவ பரிசோதனைகள் நல்லபடியாக நடந்து முடிந்துள்ளதால் ரஜினி அமெரிக்காவில் இருந்து விரைவில் தமிழகம் திரும்புவார் என்று தகவல் வெளியாகி உள்ளது.","link":"https:\/\/www.polimernews.com\/view\/149925-35-வருட-ரசிகருக்கு-ரஜினி-கொடுத்த-இன்ப-அதிர்ச்சி..!-அமெரிக்காவில்-அன்பு-மழை","image":["http:\/\/img.polimernews.com\/uploads\/web\/images\/original\/1625762121149925.jpg"],"pubdate":"Thu, 08 Jul 2021 20:48:46 +0530"},{"title":"பாஜக தமிழக தலைவராக அண்ணாமலை நியமனம்: அதிகாரபூர்வ அறிவிப்பு","text":"<p><strong>TN BJP New Leader Annamalai Ips : <\/strong>தமிழக பாஜக தலைவராக இருந்த எல். முருகன் மத்திய இணை அமைச்சராக பொறுப்பேற்றுள்ள நிலையில், தமிழக பாஜகவின் புதிய தலைவராக முன்னாள் ஐபிஎஸ் அதிகாரி அண்ணாமலை நியமிக்கப்பட்டுள்ளது.<\/p>\n\n\n\n<p>மத்தியில் பாஜக 2-வது முறையாக ஆட்சிக்கு வந்து 3 வருடங்கள் கடந்த நிலையில், மத்திய அமைச்சரவை விரிவாக்க பணி நேற்று நடைபெற்றது. இதில் புதியதாக 43 அமைச்சர்கள் பதவியேற்ற நிலையில், தமிழக பாஜக தலைவராக இருந்த எல்.முருகனும் மத்திய இணை அமைச்சராக பொறுப்பேற்றுக்கொண்டார். இதனைத் தொடர்ந்து அவருக்கு மீன்வளத்துறை, விலங்கு நலவாரியம் மற்றும் தகவல்ஒளிபரப்புத்துறை ஒதுக்கப்பட்டுள்ளது.<\/p>\n\n\n\n<p>தமிழக பாஜக தலைவராக இருந்த தமிழிசை சௌவுந்திரராஜன் கடந்த 2019-ம் ஆண்டு நடைபெற்ற மக்களவை தேர்தலுக்கு பின் தெலுங்கானா மாநிலத்தின் ஆளுநராக நியமிக்கப்பட்டார். இதனைத் தொடர்ந்து தற்போது தெலுங்கானா ஆளுநராகவும், புதுச்சேரி துணைநிலை ஆளுநராகவும் போறுப்பு வகித்து வருகிறார். அவருக்குபின் கடந்த ஆண்டு எல்.முருகன் தமிழக பாஜக தலைவராக நியமிக்கப்பட்டார்.<\/p>\n\n\n\n<p>அடிப்படையில வழக்கறிஞரான இவர், தான் தமிழக பாஜக தலைவராக பொறுப்பேற்ற உடன் வேல் யாத்திரை நடத்தி தமிழகத்தில் பெரும் பரபரப்பை ஏற்படுத்தினார். ஆனால் இந்த யாத்திரைக்கு அப்போதைய ஆளும்கட்சியும் பாஜகவின் கூட்டணி கட்சியான அதிமுக அனுமதி மறுத்த  நிலையில், எதிர்ப்பையும் மீறி எல்.முருகன் யாத்திரையை வெற்றிகரமான முடித்தார். இதனால் கட்சி மேலிடத்தின் நன்மதிப்பை பெற்ற அவர் தற்போது மத்திய அமைச்சராக பொறுப்பெற்றுள்ளார்.<\/p>\n\n\n\n<p>இந்நிலையில், தமிழக பாஜக தலைவராக இருந்த இருவருக்கும் அடுத்தடுத்து உயர் பதவிகளை வழங்கி பாஜக மேலிடம் கவுரவித்து வரும் நிலையில், தமிழகத்தில் அடுத்த தலைவர் யார் என்பது குறித்து பெரும் எதிர்பார்ப்பு எழுந்தது. இதில் முன்னாள் ஐபிஎஸ் அதிகாரி அண்ணாமலைக்கே அதிக வாய்ப்புகள் இருப்பதாக கூறப்பட்ட நிலையில், தற்போது அவரே தமிழக பாஜகவின் அடுத்த தலைவர் என்று பாஜக தேசிய தலைவர் ஜே.பி.நட்டா அறிவித்துள்ளார்.<\/p>\n\n\n\n<figure class=\"wp-block-image size-large\"><img alt=\"\" class=\"wp-image-321527\" height=\"1280\" src=\"https:\/\/tamil.indianexpress.com\/wp-content\/uploads\/2021\/07\/BJP.jpg?w=699\" width=\"874\" \/><\/figure>\n\n\n\n<p>தமிழகத்தின் கரூர் மாவட்டத்தை சேர்த்த அண்ணாமலை கர்நாடக மாநிலத்தில் ஐபிஎஸ் அதிகாரியாக பணியாற்றினார். தான் பணியில் இருக்கும்போது பல அதிரடி நடவடிக்கைகளை மேற்கொண்ட அவர் இங்கு பிரபலமடைந்த நிலையில், கடந்த 2019-ம் ஆண்டு திடீரென தனது பதவியை ராஜினாமா செய்துவிட்டு சொந்த ஊர் திரும்பினார். தொடர்ந்து தனது ஊரில் விவசாய பணிகளை மேற்கொண்ட வந்த அவர் கடந்த ஆண்டு ஆகஸ்ட் மாதம் பாஜகவில் இணைந்தார்.<\/p>\n\n\n\n<p>குறுகிய காலத்திலேயே கட்சி மேலிடத்தின் நன்மதிப்பை பெற்ற அவர் தமிழக பாஜகவின்&nbsp; துணைத்தலைவராக நியமிக்கப்பட்டார். இதனையடுத்து அதிரடியாக செயல்பட்ட அண்ணாமலை எதிர்கட்சியின் விமர்சனங்களுக்கு தனது கூர்மையான கருத்துக்களின் மூலம் பதிலடி கொடுத்தார். மேலும் தற்போதைய ஆளும் கட்சி நீட் தேர்வை தடை செய்ய முயற்சி மேற்கொண்டு வரும் நிலையில், நீட் தேர்வு குறித்து தெளிவான புள்ளி விபரங்களுடன் அவர்களுக்கு பதிலடி கொடுத்து அளைவரையும் வியக்க வைத்தார்.<\/p>\n\n\n\n<p>எதிர்கட்சிகளின் அத்தனை விமர்சனங்களுக்கும் தக்க பதிலடி கொடுத்த இவர் கடந்த தேர்தலில் தனது சொந்த ஊரான கரூர் தொகுதியில் போட்டியிட்டு தோல்வியை தழுவினார். ஆனாலும் ஆளும்கட்சியின் விமர்னங்களுக்கு பதில் கொடுத்து வரும் அண்ணாமலை கட்சியை ஒன்றிணைத்து வழிநடத்தவும், தமிழகத்தில் முன்னேக்கிய அரசியலை கொண்டு செல்ல சரியான தேர்வாக இருப்பார் என்று கருதிய பாஜக மேலிடம் தற்போது அவரை தமிழக பாஜக தலைவராக நியமித்துள்ளது. இதற்காக அரசியல் தலைவர்கள் பலரும் அவருக்கு வாழ்த்து தெரிவித்து வருகின்றனர்.<\/p>\n\n\n\n<p><strong>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற&nbsp;<a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/tamilnadu\/former-ips-officer-annamalai-new-leader-of-bjp-tamil-nadu-321518\/","image":["https:\/\/tamil.indianexpress.com\/wp-content\/uploads\/2021\/07\/Annamaa.jpg"],"pubdate":"Thu, 08 Jul 2021 20:48:36 +0530"},{"title":"வேளாண் உள்கட்டமைப்புக்கு ரூ.1 லட்சம் கோடி நிதி..!","text":"வேளாண் உள் கட்டமைப்பை மேம்படுத்தும் விதத்தில் ஒரு லட்சம் கோடி ரூபாய் நிதி ஒதுக்க மத்திய அமைச்சரவை ஒப்புதல் அளித்துள்ளது.\nமத்திய அமைச்சரவை மாற்றி அமைக்கப்பட்டு, விரிவாக்கம் செய்யப்பட்ட பின்னர் முதன் முறையாக பிரதமர் மோடி தலைமையில் அமைச்சரவை கூட்டம் டெல்லியில் நடைபெற்றது.\nகூட்டத்தில் எடுக்கப்பட்ட முடிவுகள் குறித்து மத்திய வேளாண் துறை அமைச்சர் நரேந்திரசிங் தோமர், சுகாதாரத்துறை அமைச்சர் மன்சுக் மாண்டவியா ஆகியோர் செய்தியாளர்களை சந்தித்து விளக்கினர். தென்னை விவசாயத்தை அதிகரிக்கும் விதமாக தென்னை வாரியம் சட்டத்தில் திருத்தம் மேற்கொள்ளப்பட இருப்பதாக அமைச்சர் நரேந்திரசிங் தோமர் தெரிவித்தார்.\nகள நிலவரத்தை அறியும் விதமாக, வாரிய தலைவர் விவசாய சமூகத்தை சேர்ந்தவராக இருப்பார் என்று அவர் குறிப்பிட்டார். அதிக எண்ணிக்கையிலான விவசாயிகள் பயன்பெறும் வகையில் வேளாண் மண்டிகள் வலிமைப்படுத்தப்படும் என்றும், இதற்கான உள்கட்டமைப்பு வசதிகளை உருவாக்க ஒரு லட்சம் கோடி ரூபாய் ஒதுக்க அமைச்சரவை ஒப்புதல் அளித்துள்ளது என்றும் தெரிவித்தார்.\nஅதனைத்தொடர்ந்து பேசிய மத்திய சுகாதாரத்துறை அமைச்சர் மன்சுக் மாண்டவியா, கொரோனா தொற்றின் 2வது அலையில் ஏற்பட்ட பாதிப்பை சீரமைக்கும் விதமாக சுகாதார கட்டமைப்பை வலுப்படுத்த அவசர நிதியாக 23 ஆயிரத்து 123 கோடி ரூபாய் ஒதுக்க அமைச்சரவை ஒப்புதல் அளித்துள்ளதாக தெரிவித்தார்.\nநாட்டில் 736 மாவட்டங்களில் குழந்தைகள் பராமரிப்பு மையங்கள் அமைக்கப்படும் என்றும், கொரோனா நிவாரண நிதியில் இருந்து இதற்காக ஐசியு வசதியுடன் 20 ஆயிரம் படுக்கைகள் அமைக்கப்படும் என்றும் மாண்டவியா அறிவித்தார்.","link":"https:\/\/www.polimernews.com\/view\/149924-வேளாண்-உள்கட்டமைப்புக்கு-ரூ.1-லட்சம்-கோடி-நிதி..!","image":["http:\/\/img.polimernews.com\/uploads\/web\/images\/original\/1625759130149924.jpg"],"pubdate":"Thu, 08 Jul 2021 20:41:22 +0530"},{"title":"நீட் தேர்வு பாதிப்பு குறித்து விசாரிக்க தேசிய மருத்துவ ஆணையத்திற்கு மட்டுமே அதிகாரம் உள்ளது - மத்திய அரசு","text":"நீட் தேர்வு பாதிப்பு குறித்து ஆய்வு செய்ய குழு நியமித்துள் ளது, மாநில அரசின் அதிகார வரம்பை மீறிய செயல் என்று சென்னை உயர்நீதிமன்றத்தில் மத்திய அரசு தெரிவித்துள்ளது.\nநீதிபதி ஏ.கே. ராஜன் குழுவுக்கு எதிராக தமிழ்நாடு பாஜக பொதுச்செயலாளர் கரு. நாகராஜன் தொடர்ந்த வழக்கில் மத்திய அரசு பதில் மனு தாக்கல் செய்துள்ளது. இந்த மனுவில், நீட் தேர்வு சமூக ரீதியில் பின்தங்கிய பிரிவினருக்கு பாதிப்பை ஏற்படுத்துகிறதா என்பது குறித்து விசாரிக்க தேசிய மருத்துவ ஆணையத்திற்கு மட்டுமே அதிகாரம் உள்ளதாக குறிப்பிடப்பட்டு உள்ளது.\nதமிழக அரசு குழு அமைத்திருப்பது உச்சநீதிமன்ற தீர்ப்புக்கு எதிரானது என மத்திய அரசு தெரிவித்துள்ளது. இந்த வழக்கு, தலைமை நீதிபதி அமர்வில், வரும் 13 ஆம் தேதி விசாரணைக்கு வருகிறது.","link":"https:\/\/www.polimernews.com\/view\/149923-நீட்-தேர்வு-பாதிப்பு-குறித்து-விசாரிக்க-தேசிய-மருத்துவ-ஆணையத்திற்கு-மட்டுமே-அதிகாரம்-உள்ளது---மத்திய-அரசு","image":["http:\/\/img.polimernews.com\/uploads\/web\/images\/original\/1625756950149923.jpg"],"pubdate":"Thu, 08 Jul 2021 20:23:02 +0530"},{"title":"வீட்டுக்கே வரும் நடமாடும் பியூட்டி பார்லர் ; இளம்பெண்கள் வரவேற்பு","text":"ஒவ்வொரு நாளும் களத்திற்கு வரும் வெவ்வேறு விதமான வியாபார யுக்திகளுக்கு மத்தியில் பாலஸ்தீனத்தின் மேற்கு கரையில், நடமாடும் பியூட்டி பார்லர் என்ற நூதன வாகனம் அறிமுகம் செய்யப்பட்டு உள்ளது.\nஒப்பனைக் கலைஞர் Sahar Ahmad என்பவர் அறிமுகம் செய்துள்ள 'Glitter' என்ற பிங் மற்றும் கருப்பு நிற மினி பேருந்து, வீட்டு வாசல் வரை தேடி வந்து, அழகு சேவையை செய்து வருகிறது. Nablus நகரில் வலம் வரும் இந்த நடமாடும் பியூட்டி பார்லருக்கு இளம் பெண்கள் மத்தியில் நல்ல வரவேற்பு கிடைத்துள்ளது.\nமேலும் பல மினி பேருந்துகளை இவ்வாறு நடமாடும் பியூட்டி பார்லர்களாக மாற்றி, இளம் பெண் களுக்கு உதவும் வகையில், பல்வேறு பகுதிகளிலும் உலவ விட, இந்த ஒப்பனைக் கலைஞர் திட்டமிட்டு உள்ளார்.","link":"https:\/\/www.polimernews.com\/view\/149921-வீட்டுக்கே-வரும்-நடமாடும்-பியூட்டி-பார்லர்-;-இளம்பெண்கள்-வரவேற்பு","image":["http:\/\/img.polimernews.com\/uploads\/web\/images\/original\/1625755288149921.jpg"],"pubdate":"Thu, 08 Jul 2021 20:05:05 +0530"},{"title":"திரைப்படங்களை மீண்டும் தணிக்கை செய்வது நியாயமற்றது - பெப்சி தலைவர் ஆர்‍.கே.செல்வமணி","text":"திரைப்படத்துறையினரை பாதிக்காத வகையில் ஒளிப்பதிவு திருத்தச் சட்டத்தில், திருத்தம் கொண்டு வர வேண்டும் என பெப்சி தலைவர் ஆர்.கே.செல்வமணி வலியுறுத்தியுள்ளார்.\nசென்னை வடபழனியில் செய்தியாளர்களிடம் பேசிய அவர், திரைப்படங்களை மீண்டும் தணிக்கை செய்வது படைப்பாளியின் கருத்து சுதந்திரத்தை பாதிக்கும் எனக் கூறினார்\nதன் மீதான பண மோசடி புகார்கள் உண்மைக்கு புறம்பானது எனக் கூறிய ஆர்‍.கே.செல்வமணி,நலிந்த திரைப்படத் தொழிலாளர்களுக்கு பேட்டரி பைக் வாங்கித் தருவதற்காகவே பணம் வசூலிக்கப்பட்டதாக விளக்கமளித்தார்‍.","link":"https:\/\/www.polimernews.com\/view\/149920-திரைப்படங்களை-மீண்டும்-தணிக்கை-செய்வது-நியாயமற்றது---பெப்சி-தலைவர்-ஆர்‍.கே.செல்வமணி","image":["http:\/\/img.polimernews.com\/uploads\/web\/images\/original\/1625755136149920.jpg"],"pubdate":"Thu, 08 Jul 2021 19:55:16 +0530"},{"title":"நெடுஞ்சாலைத்துறை அதிகாரிகளுக்கு மடிக்கணினிகளை வழங்கினார் முதலமைச்சர் மு.க.ஸ்டாலின்","text":"நெடுஞ்சாலைத்துறை வெளிப்படைத்தன்மையுடன் இயங்குவதை உறுதி செய்யும் நோக்கில், அத்துறை அதிகாரிகளுக்கு மடிக்கணினிகள் வழங்கும் திட்டத்தை முதலமைச்சர் மு.க.ஸ்டாலின் தொடங்கி வைத்தார்‍.\nநெடுஞ்சாலைத்துறையில் பணிகள் துரிதமாக நடைபெறவும்,காலவிரயத்தை தவிர்த்து, வெளிப்படைத்தன்மையுடன் செயல்படுவதை உறுதிப்படுத்தும் நோக்கில் அலுவலக பயன்பாட்டிற்காக 28 கோடி ரூபாய் செலவில் 1213 மடிக்கணினிகள் மற்றும் 1484 கணினிகள் அரசால் கொள்முதல் செய்யப்பட்டுள்ளன.\nஇந்நிலையில் அலுவலகப்பயன்பாட்டிற்கு அதனை வழங்கும் திட்டத்தை முதலமைச்சர் மு.க.ஸ்டாலின் தொடங்கி வைத்தார்‍. முதற்கட்டமாக 7 பொறியாளர்கள் மற்றும் அலுவலர்களுக்கு அவர் மடிக்கணினிகளை வழங்கினார்.","link":"https:\/\/www.polimernews.com\/view\/149919-நெடுஞ்சாலைத்துறை-அதிகாரிகளுக்கு-மடிக்கணினிகளை-வழங்கினார்-முதலமைச்சர்-மு.க.ஸ்டாலின்","image":["http:\/\/img.polimernews.com\/uploads\/web\/images\/original\/1625753125149919.jpg"],"pubdate":"Thu, 08 Jul 2021 19:33:45 +0530"},{"title":"தமிழ்நாட்டில் மேலும் 3,211 பேருக்கு கொரோனா..!","text":"தமிழ்நாட்டில் கடந்த 24 மணி நேரத்தில் புதிதாக, 3 ஆயிரத்து 211 பேருக்கு வைரஸ் தொற்று உறுதி ஆகியுள்ளது.\nகோயம்புத்தூர் மாவட்டத்தில் தினசரி கொரோனா பாதிப்பு 366 ஆக சரிந்துள்ளது. சென்னையை பொறுத்தவரை,189 பேர் கொரோனாவால் பாதிக்கப்பட்டு உள்ளனர்.\nஒரே நாளில் 3 ஆயிரத்து 565 பேர் குணம் அடைந்து, வீடு திரும்பி உள்ளனர். கடந்த 24 மணி நேரத்தில் கொரோனாவுக்கு  57 பேர் உயிரிழந்தனர்.\nமாநிலம் முழுவதும் 33 ஆயிரத்து 665 பேர் வைரஸ் தொற்றுக்கு சிகிச்சை பெற்று வருவதாக  மக்கள் நல்வாழ்வுத்துறை தெரிவித்துள்ளது.","link":"https:\/\/www.polimernews.com\/view\/149917-தமிழ்நாட்டில்-மேலும்-3,211-பேருக்கு-கொரோனா..!","image":["http:\/\/img.polimernews.com\/uploads\/web\/images\/original\/1625753136149917.jpg"],"pubdate":"Thu, 08 Jul 2021 19:33:20 +0530"}]