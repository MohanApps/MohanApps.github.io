[{"title":"குற்றாலம்: ஆர்ப்பரித்துக் கொட்டும்  அருவிகள்! - சீசன் தொடங்கியும் ஊரடங்கால் வெறிச்சோடியது!","text":"<p>தென்காசி மாவட்டம் குற்றாலத்தில் ஆண்டுதோறும் மே இறுதி அல்லது ஜூன் முதல் வாரத்தில் சீசன் களைகட்டத் தொடங்கும். மலைகளின் மூலிகைகளை ஊடுருவி வரும் சுகமான தென்றல் காற்று வருடிச் செல்ல சில்லென்ற சாரலில் நனைவது சுகமான அனுபவம்.<\/p><p>Also Read: <a href=\"https:\/\/www.vikatan.com\/lifestyle\/travel\/a-long-drive-to-manalaaru-and-the-places-nearby\">லாங் டிரைவ் போலாமா? - 4 | குற்றாலம் போனா... மேக்கரையையும் மணலாறையும் மறந்துடாதீங்க!<\/a><\/p><p>சீசன் சமயத்தில் குற்றாலம் <a href=\"https:\/\/www.vikatan.com\/news\/general-news\/130341-courtallam-falls-are-flooded-and-tourists-enjoys-the-season\">மெயின் அருவி, ஐந்தருவி, புலியருவி, பழைய குற்றாலம் <\/a>ஆகியவற்றில் குளிப்பதற்காக பல்வேறு பகுதிகளிலும் இருந்து சுற்றுலாப் பயணிகள் வருகை தருவார்கள். அருவிகளில் கொட்டும் நீரில் இரவில் குளித்தால்கூட குளிர்வதில்லை என்பதால் 24 மணி நேரமும் அருவிகளில் கூட்டம் இருக்கும்.<\/p><p>கொரோனா ஊரடங்கு காரணமாக கடந்த ஆண்டு குற்றாலம் சீசனுக்கு பொதுமக்கள் யாரும் அனுமதிக்கப்படவில்லை. இந்த நிலையில் தற்போது தென்கிழக்கு அரபிக்கடல் மற்றும் அதன் அருகில் உள்ள லட்சத்தீவு பகுதியில் நிலைகொண்டிருக்கும் டவ்தே புயல் காரணமாக மேற்குத் தொடர்ச்சி மலைப்பகுதிகளில் கனமழை பெய்துவருகிறது.<\/p><figure><img src=\"https:\/\/gumlet.assettype.com\/vikatan\/2021-05\/7ec1c7f9-e8ca-4d48-9b52-3a5cc3aaa164\/courtallam_1.jpg\" \/><figcaption>குற்றாலம் மெயின் அருவியின் அழகுக் காட்சி<\/figcaption><\/figure><p>புயலின் சீற்றம் காரணமாக இந்த ஆண்டு குற்றாலம் சீசன் முன்கூட்டியே தொடங்கி விட்டதாக உள்ளூர் மக்கள் தெரிவிக்கின்றனர். மலைப் பகுதியில் பெய்யும் மழையின் காரணமாக அருவிகள் அனைத்திலும் தண்ணீர் ஆர்ப்பரித்துக்கொட்டுகிறது.<\/p><p>குற்றாலம் மெயின் அருவியில் வெள்ளப் பெருக்கு ஏற்பட்டுள்ளதால் தண்ணீர் நிறம் மாறி, மண்ணின் நிறத்தில் கொட்டுகிறது. அத்துடன், பாதுகாப்பு வளைவையும் தாண்டி தண்ணீர் ஆர்ப்பரித்து விழுகிறது. ஐந்தருவியில் ஐந்து கிளைகளிலும் தண்ணீர் அதிக அளவுக்கு விழுகிறது. <\/p><figure><img src=\"https:\/\/gumlet.assettype.com\/vikatan\/2021-05\/e7cd1745-1d7e-4110-a07f-1b1e0d975a75\/five_falls.jpg\" \/><figcaption>ஐந்தருவி<\/figcaption><\/figure><p><a href=\"https:\/\/www.vikatan.com\/news\/general-news\/130341-courtallam-falls-are-flooded-and-tourists-enjoys-the-season\">பழைய குற்றாலம் அருவியில் வெள்ளப்பெருக்கு <\/a>ஏற்பட்டுள்ளதால் நடைபாதையிலும் தண்ணீர் ஓடுகிறது. அனைத்து அருவிகளிலும் தண்ணீர் விழுந்த போதிலும் கொரோனா ஊரடங்கு காரணமாகச் சுற்றுலாப் பயணிகளோ உள்ளூர் நபர்களோ அருவிகளில் குளிக்க அனுமதிக்கப்படவில்லை.<\/p><p>நெல்லை மாவட்டத்தில் பாபநாசத்தில் அதிகபட்சமாக 4 செ.மீ மழை பதிவானது. தென்காசி மாவட்டத்தில் தென்காசி பகுதியில் 4.2 செ.மீ மழை பதிவாகியுள்ளது. மழையின் காரணமாக நெல்லையின் பிரதான அணையான பாபநாசம் 106 அடியை (கொள்ளளவு 143 அடி) எட்டியது. 156 அடி கொள்ளளவுள்ள சேர்வலாறு அணையில் 119 அடி நீர் இருப்பு உள்ளது. 118 அடி கொண்ட மணிமுத்தாறு அணை 86 அடியாக உள்ளது.<\/p><aside><cite>விவசாயிகள்<\/cite>தொடர்ந்து பெய்யும் மழையால் அணைகளில் நீர்மட்டம் உயருவது மகிழ்ச்சி அளிக்கிறது.<\/aside><p>தென்காசி மாவட்டத்தில் உள்ள கடனா அணை 65 அடியாகவும் (கொள்ளளவு 85 அடி), ராமாநதி அணை 52 அடியாகவும்(84 அடி கொள்ளளவு) 72 அடி கொண்ட கருப்பாநதி அணை 49 அடியாகவும் உள்ளது. தொடர்ந்து பெய்துவரும் மழையால் அணைகளின் நீர்மட்டம் உயருவதால் விவசாயிகள் மகிழ்ச்சியடைந்துள்ளனர்.<\/p>","link":"https:\/\/www.vikatan.com\/news\/tamilnadu\/season-started-earlier-in-courtallam-falls-due-to-the-heavy-rainfall-in-western-ghat","image":["https:\/\/gumlet.assettype.com\/vikatan\/2021-05\/faa23a71-cf1d-4cd7-a06e-a40e3bb0a5be\/courtallam.jpg"],"pubdate":"Sun, 16 May 2021 08:24:34 +0000"},{"title":"cyclone tauktae: 4 நாட்களாக குமரியை மிரட்டும் கன மழை - வீடு இடிந்து 2-வயது குழந்தை பலி!","text":"<p>தாக்டே புயல் அரபிக்கடலில் உருவான காரணத்தால் கன்னியாகுமரி மாவட்டத்தில் கடந்த நான்கு நாட்களாக இரவுபகல் பாராமல் மழை பெய்து வருகிறது. கனமழையால்  48 அடி மொத்த  கொள்ளளவு கொண்ட பேச்சிபாறை அணை 43.13 அடியைத் தாண்டி நீர்மட்டம் உயர்ந்து வருகிறது. அணைக்கு 2,485 கன அடி  தண்ணீர் வந்து கொண்டு இருப்பதால், வினாடிக்கு 4,245  கன அடி உபரி நீர் திறந்துவிடப்பட்டுள்ளது. இதனால்  தாமிரபரணி ஆற்றில் வெள்ளப்பெருக்கு ஏற்பட்டு சிதறால், திக்குறிச்சி, குழித்துறை, ஞாறாம்விளை, அஞ்சாலிகடவு, வைக்கலூர் போன்ற  பகுதிகளில் சுமார் எட்டாயிரம் ஏக்கர் வாழைகள், 200 ஏக்கர் ரப்பர் மரங்கள் தண்ணீரில் மூழ்கின. வைக்கலூர் பகுதியில் வீடுகள் ஆற்றில் அடித்துச் செல்லப்பட்டன. மழை வெள்ளம் நீடித்தால் அந்த  பகுதியில் உள்ள  25-க்கும் மேற்பட்ட  வீடுகள் ஆற்று நீரில் அடித்து செல்லும் அபாயம் ஏற்பட்டுள்ளது. திக்குறிச்சி - சிதறால் சாலை, வள்ளக்கடவு பகுதியில் சுமார் ஒரு  கிலோமீட்டர் தூரத்தில் சாலையில் மழை நீர் சூழ்ந்துள்ளது.<\/p><p>25-க்கும் மேற்பட்ட வீடுகளில் வெள்ளம் புகுந்துள்ளது. சில வீடுகளில் வெள்ளம் புகாமல் இருக்க மணல் மூட்டைகளில் தடுப்பு ஏற்படுத்தி உள்ளனர். பலத்த காற்றுடன் மழை பெய்து வருவதால் மாவட்டத்தில் பல்வேறு பகுதிகளில் கடந்த மூன்று தினங்களாக மின் இணைப்பு துண்டிக்கப்பட்டிருக்கிறது. இதனால் பொது மக்கள் அவதிக்குள்ளாகி வருகின்றனர். மழையால் உயிரிழப்புகளும் ஏற்பட்டு வருவது மக்களை அச்சத்தில் ஆழ்த்தியுள்ளது.<\/p> <figure><img src=\"https:\/\/gumlet.assettype.com\/vikatan\/2021-05\/01e2aaea-9dfd-4986-8dfa-ecd3aebaca8e\/IMG_20210516_WA0006.jpg\" \/><figcaption>குமரியை மிரட்டும் மழை<\/figcaption><\/figure><p>தேங்காய்பட்டணம் அருகே இராமன்துறை பகுதியை சேர்ந்தவர் டயானா பெக்மீர் (42). மீன்பிடி தொழில் செய்யும் இவருக்கு கவிதா என்ற மனைவியும், மைக்கில் ராஜா (6), ஆரோக்கிய ரக்ஷன் (5), மற்றும் ரெஜினா என்ற 2 வயது பெண் குழந்தையும் இருந்தனர். இவர்கள் வசிக்கும் வீடு கடற்கரையை ஒட்டி உள்ளது. ஆஸ்பெஸ்ட்டாஸ் ஷீட்டுகளால் மேற்கூரை போடப்பட்டிருந்தது. நேற்று முன் தினம் இரவு டயானா பெக்மீர் அவரது மனைவி மற்றும் குழந்தைகளுடன் வீட்டில் தூங்கிக் கொண்டிருந்தனர்.<\/p><p>அப்போது மழையுடன் திடீரென பலத்த சூறாவளிக் காற்று வீசியது. இதில் வீட்டின் மேற்கூரை முழுவதும் இடிந்து தூங்கி கொண்டிருந்தவர்கள் மீது விழுந்துள்ளது. பக்கத்து வீடுகளைச் சேர்ந்தவர்கள் ஓடிச் சென்று இடிபாடுகளுக்குள் சிக்கியவர்களை மீட்டுள்ளனர். இந்த விபத்தில் அவர்களது 2 வயது பெண் குழந்தை ரெஜினாவிற்கு தலையில் பலத்த காயம் ஏற்பட்டு இரத்தம் அதிகமாக வெளியேறியுள்ளது.<\/p><figure><img src=\"https:\/\/gumlet.assettype.com\/vikatan\/2021-05\/4298c41c-9b05-4e92-ab73-dd600a1a3734\/IMG_20210515_WA0024.jpg\" \/><figcaption>வீடு இடிந்துவிழுந்ததில் இறந்த குழந்தை ரெஜினா<\/figcaption><\/figure><p>உடனே குழந்தையை குழித்துறை அரசு மருத்துவமனைக்கு கொண்டு சென்றனர். அங்கு குழந்தையை பரிசோதித்த மருத்துவர்கள் குழந்தை இறந்து விட்டதாக தெரிவித்துள்ளனர். இந்த விபத்தில் காயமடைந்த ரெஜினாவின் தாயார் கவிதா மற்றும் அவரது இரண்டாவது மகன் ஆரோக்கிய ரக்ஷன் ஆகியோர் சிகிச்சைக்காக ஆசாரிபள்ளம் அரசு மருத்துவமனையில் அனுமதிக்கப்பட்டு உள்ளனர். இந்த சம்பவம் அப்பகுதியில் சோகத்தை ஏற்படுத்தியுள்ளது.<\/p>","link":"https:\/\/www.vikatan.com\/news\/cylone-taukte-causes-heavy-rain-kannyakumari-kerala","image":["https:\/\/gumlet.assettype.com\/vikatan\/2021-05\/1a130555-e329-4a24-8127-7b11612ee483\/IMG_20210516_WA0013.jpg"],"pubdate":"Sun, 16 May 2021 07:39:08 +0000"},{"title":"கொரோனா: ஆவி பிடிக்க மின் இயந்திரம்; வைரஸ் பரவும் வாய்ப்பிருக்கிறதா? - எழும் சந்தேகம்!","text":"<p>கொரோனா தொற்று வேகமாக பரவி வரும் இச்சூழலில் தூய்மை பணியாளர்களின் நலனை கருத்தில் கொண்டு கும்பகோணம் அருகே உள்ள பேரூராட்சியை சேர்ந்த செயல் அலுவலர்  நீராவி பிடிப்பதற்காக மின்சாரத்தில் இயங்கும் நீராவி கருவியை அலுவலகத்தில் வாங்கி  வைத்து, தூய்மை பணியாளர்களை  ஆவி பிடிக்க வைத்து வருகிறார். <\/p><p>Also Read: <a href=\"https:\/\/www.vikatan.com\/health\/healthy\/will-steam-inhalation-help-people-affected-by-coronavirus-to-get-rid-of-it\">ஆவி பிடித்தல் நம்மை கொரோனாவிலிருந்து காக்குமா... மருத்துவர்கள் என்ன சொல்கிறார்கள்?<\/a><\/p><p>இது குறித்து அலுவலர் சிவலிங்கம் கூறுகையில், ``தினமும் நீராவி பிடித்தால் கொரானா தொற்றின் பாதிப்பிலிருந்து பாதுகாத்து  கொள்ளலாம் என டாக்டர்கள் அறிவுறுத்தி வருகின்றனர்.<\/p><p>துாய்மைப் பணியாளர்கள் காலை பணிக்கு வரும் போதும், பணி முடிந்து வீட்டுக்கு செல்லும் போதும் இரண்டு முறை நீராவி பிடிக்க வைத்து வருகிறேன். அத்துடன் அலுவலகத்தில் பணிபுரியும் அலுவலக பணியாளர்களையும் இதனை கடைபிடிக்க வலியுறுத்தி வருகிறேன்.<\/p><p>Also Read: <a href=\"https:\/\/www.vikatan.com\/health\/healthy\/doctor-explains-mistakes-which-should-be-avoided-while-steam-inhalation\">ஆவி பிடிக்கும்போது இந்த தவறெல்லாம் நீங்களும் செய்றீங்களா? - விளக்கும் மருத்துவர்<\/a><\/p><p>இந்த நீராவி கருவியில் அரை லிட்டர் அளவிற்கு தண்ணீர் ஊற்றி ஓடவைத்து அதில் வரும் ஆவியை பிடித்தாலே போதும். அல்லது பச்சை கற்பூரத்தை தண்ணியில் போட்டும் பயன்படுத்தலாம்.  இதன் மூலம் சளி,இருமல் போன்ற பாதிப்புகள் உடலில் இருக்காது. கொரோனா பாதிப்பிலிருந்தும் தப்பித்து கொள்ளலாம்.\" என்கிறார்.<\/p><p>இதே போல சென்னை சென்ட்ரல் ரயில் நிலையத்தில், ரயில்வே போலீஸ் சார்பாக ஆவி பிடிக்கும் இயந்திரம் வைக்கப்பட்டுள்ளது. அதை பயணிகள் பயன்படுத்தி வருகின்றனர். ஒரே இயந்திரத்தில் பலர் ஆவி பிடிப்பதால் நோய்த் தொற்று பரவும் வாய்ப்பிருக்கிறதா என்ற சந்தேகம் எழுந்திருக்கிறது. விகடன் வாசகர்கள் பலரும் இதைக் குறிப்பிட்டு சந்தேகம் எழுப்பியிருந்தனர். எனவே இது குறித்து நிபுணர்களின் கருத்தைப் பெற்று விரைவில் விளக்க கட்டுரை ஒன்றை வெளியிடுகிறோம். <\/p>","link":"https:\/\/www.vikatan.com\/news\/general-news\/corona-sanitation-workers-provided-with-electric-steamer","image":["https:\/\/gumlet.assettype.com\/vikatan\/2021-05\/8f7a662f-2a1a-45cc-980c-51825fd1b172\/0fa0bcf7_782d_459a_8270_e5b7a97b77b9.jpg"],"pubdate":"Sun, 16 May 2021 06:42:04 +0000"},{"title":"மதுரை : தமிழக அரசுக்கு கொரோனா நிவாரண  நிதி அனுப்பிய ராஜீவ் காந்தி கொலை வழக்கு சிறைவாசி....!","text":"<p>சிறைக்குள் வேலை செய்ததில் கிடைத்த ஊதியத்தை கொரோனா நிவாரணத்துக்கு வழங்கியுள்ளார் ராஜீவ் காந்தி கொலை வழக்கு ஆயுள் தண்டனை  சிறைவாசி ரவிச்சந்திரன்.<\/p><figure><img src=\"https:\/\/gumlet.assettype.com\/vikatan\/2021-05\/9b83b53a-08bc-4d2f-8acf-ef50f5968a4c\/WhatsApp_Image_2021_05_15_at_06_44_01__2_.jpeg\" \/><figcaption>கொரோனா வார் ரூம்-ல் ஸ்டாலின்<\/figcaption><\/figure><p>அருப்புக்கோட்டையை சேர்ந்தவர் ரவிச்சந்திரன். முன்னாள் பிரதமர் ராஜீவ் காந்தி கொலை வழக்கில் தண்டனை பெற்று 28 ஆண்டுகளுக்கு மேலாக சிறையில் இருந்து வருகிறார்.<\/p><p>கொரோனா பேரிடரின் இரண்டாம் அலை தீவிராமாக பரவி வரும் நிலையில், அவர்களுக்கு உதவும் வகையில் தமிழக அரசின் முதலமைச்சர் நிவாரண நிதிக்கு பல்வேறு தரப்பினரும் நிதி அளித்து வருகிறார்கள்.<\/p><figure><img src=\"https:\/\/gumlet.assettype.com\/vikatan\/2019-05\/e60e43c6-3b2e-4900-bfc5-e170f536a6e4\/143004_thumb.jpg\" \/><figcaption>ரவிச்சந்திரன்<\/figcaption><\/figure><p>இந்த நிலையில் மதுரை மத்திய சிறையில் இருந்து வரும் ரவிச்சந்திரன், தான் சிறைக்குள் வேலை செய்ததன் மூலம் கிடைத்த ஊதியம் ரூ 5000-ஐ முதலமச்சரின் நிவாரண நிதிக்கு வங்கி மூலம் அனுப்பியுள்ளார்.<\/p><p>நீண்டகாலம் சிறையில் இருந்து வரும் நிலையிலும் மக்கள் நலனுக்காக தன் பங்களிப்பை செலுத்தி வருகிறார் ரவிச்சந்திரன்.<\/p><figure><img src=\"https:\/\/gumlet.assettype.com\/vikatan\/2021-05\/1dc81e72-e4d9-4abd-b4dc-0d6ba751d8f3\/IMG_20210515_WA0012.jpg\" \/><figcaption>கொரோனா நிவாரணம்<\/figcaption><\/figure><p>ஏற்கனவே, தமிழகத்தில் கஜா புயல் பாதிப்பு ஏற்ட்டபோது ரூ 5000- வழங்கினார்.  ஹார்வார்ட்  பல்கலைக்கழகத்தில் தமிழ் இருக்கை அமைப்பதற்காகவும் ரூ 20,000 நன்கொடை வழங்கினார் என்பதையும் அவர் வழக்கறிஞர்  தரப்பில் தெரிவிக்கிறார்கள்.<\/p>","link":"https:\/\/www.vikatan.com\/news\/tamilnadu\/rajiv-gandhi-assassination-prisoner-donated-to-chief-minister-corona-relief-fund","image":["https:\/\/gumlet.assettype.com\/vikatan\/2020-03\/8af3942e-1d0f-43a2-bdad-a4a76ea56135\/vikatan_2019_05_0200755b_36c9_4b21_a984_b33e543bc896_118732_thumb.jpg"],"pubdate":"Sun, 16 May 2021 04:36:32 +0000"},{"title":"டவ்-தே புயல் அலர்ட் - கன்னியாகுமரியில் பெய்துவரும் கனமழை.!","text":"<figure><img src=\"https:\/\/gumlet.assettype.com\/vikatan\/2021-05\/c35dbbae-942f-4933-b72a-78cd4735188c\/Rain_1.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>பழையாற்றில் ஏற்பட்டுள்ள வெள்ளத்தில் மீன் பிடிக்கும் நபர்<\/p><figure><img src=\"https:\/\/gumlet.assettype.com\/vikatan\/2021-05\/a7d465df-45b4-4ae6-ad04-6b057b1419f0\/Rain_2.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>பழையாற்றில் ஏற்பட்டுள்ள வெள்ளப்பெருக்கு<\/p><figure><img src=\"https:\/\/gumlet.assettype.com\/vikatan\/2021-05\/cf364a3c-c514-4636-93ea-150d2f6478db\/Rain_3.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>வீரநாராயணமங்கலம் பழையாற்றில் மழை வெள்ளம்<\/p><figure><img src=\"https:\/\/gumlet.assettype.com\/vikatan\/2021-05\/839d00bc-3f2a-4633-ae50-a5bee44c314f\/Rain_4.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>மழையில் குடை பிடித்து செல்லும் முதியவர்<\/p><figure><img src=\"https:\/\/gumlet.assettype.com\/vikatan\/2021-05\/632eee15-3f57-4f71-b522-976e55c41f0c\/Rain_5.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>கனமழை காற்றில் விழுந்த போக்குவரத்து தடுப்புகளை சரிசெய்யும்  காவலர்கள்<\/p><figure><img src=\"https:\/\/gumlet.assettype.com\/vikatan\/2021-05\/c1715e31-b5ba-4a6d-8d6e-e11733ea9286\/Rain_6.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>கனமழையில் செல்லும் வாகனங்கள்<\/p><figure><img src=\"https:\/\/gumlet.assettype.com\/vikatan\/2021-05\/3f176e8e-fa60-446f-bdbe-a0725ea77184\/Rain_7.jpg\" \/><figcaption>கன்னியாகுமரியில் பெய்து வரும் கனமழை<\/figcaption><\/figure><p>கனமழையில் செல்லும் வாகனங்கள்<\/p><figure><img src=\"https:\/\/gumlet.assettype.com\/vikatan\/2021-05\/cf2d464a-91b5-482d-b38c-238483e144f4\/Rain_8.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>கனமழையில் செல்லும் வாகனங்கள்<\/p><figure><img src=\"https:\/\/gumlet.assettype.com\/vikatan\/2021-05\/ad3929cb-f540-4cb6-a35f-5729249b30d7\/Rain_9.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>கனமழையில் செல்லும் வாகனங்கள்<\/p><figure><img src=\"https:\/\/gumlet.assettype.com\/vikatan\/2021-05\/7a3eb081-504b-46a7-b339-e8849d8413f0\/Rain_10.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>கனமழையில் செல்லும் வாகனங்கள்<\/p><figure><img src=\"https:\/\/gumlet.assettype.com\/vikatan\/2021-05\/1e693aaa-f2a0-4dc6-b4ce-c347a542fa5e\/Rain_11.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>நிரம்பி வழியும் குமரி அணைக்கட்டு<\/p><figure><img src=\"https:\/\/gumlet.assettype.com\/vikatan\/2021-05\/63653f61-6893-48ee-a035-be649d78e433\/Rain_12.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>நிரம்பி வழியும் குமரி அணைக்கட்டில் மீன் பிடிக்கும் இளைஞர்கள்<\/p><figure><img src=\"https:\/\/gumlet.assettype.com\/vikatan\/2021-05\/b1140755-fe69-4889-986f-d0711a0753f6\/Rain_13.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>நிரம்பி வழியும் குமரி அணைக்கட்டு<\/p><figure><img src=\"https:\/\/gumlet.assettype.com\/vikatan\/2021-05\/96a20bee-cf94-427b-b2e4-aad91a662ee4\/Rain_14.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>மழை வெள்ளத்தை காணும் மக்கள்<\/p><figure><img src=\"https:\/\/gumlet.assettype.com\/vikatan\/2021-05\/a6c32eac-588b-4216-b8f6-84a581e7bbe2\/Rain_15.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>நிரம்பி வழியும் குமரி அணைக்கட்டு<\/p><figure><img src=\"https:\/\/gumlet.assettype.com\/vikatan\/2021-05\/fed2c8aa-e25b-4a1c-a9f9-07425023da03\/Rain_16.jpg\" \/><figcaption>கன்னியாகுமரியில் பெய்துவரும் கனமழை<\/figcaption><\/figure><p>நிரம்பி வழியும் குமரி அணைக்கட்டு<\/p>","link":"https:\/\/www.vikatan.com\/news\/tamilnadu\/cyclone-tauktae-alert-heavy-rainfall-in-kaniyakumari","image":["https:\/\/gumlet.assettype.com\/vikatan\/2021-05\/22bc29cc-82bd-4014-bd13-90dda24302e1\/Rain_9.jpg"],"pubdate":"Sun, 16 May 2021 04:28:22 +0000"},{"title":"33 சென்ட் நிலத்தில் 4 ஏக்கருக்கு ஈடான வருமானம் ... அசத்தும் பட்டதாரி இளைஞர்!","text":"<p>தஞ்சாவூர் மாவட்டம், கும்பகோணத்தைச் சேர்ந்த பட்டதாரி இளைஞர் யோகேஷ்வரன் 33 சென்ட் பரப்பில் இயற்கை முறையில் குட்டை ரகப் புடலங்காய் சாகுபடி செய்து, நிறைவான வருமானம் பார்த்து வருவது இப்பகுதி விவசாயிகளின் கவனத்தை ஈர்த்து வருகிறது. கும்பகோணம் தாராசுரம் காய்கறி மார்க்கெட் அருகில் இருக்கிறது இவரது தோட்டம்.<\/p><figure class=\"op-interactive\"><\/figure>","link":"https:\/\/www.vikatan.com\/news\/agriculture\/thanjavur-youth-yield-high-profit-through-snake-gourd-cultivation","image":["https:\/\/gumlet.assettype.com\/vikatan\/2021-05\/804f7018-4a70-4cbc-9de2-d40423821965\/WhatsApp_Image_2021_05_14_at_5_41_48_PM.jpeg"],"pubdate":"Sun, 16 May 2021 01:30:00 +0000"},{"title":"பயமா இருக்கு, பரிசீலித்துப் பாருங்க முதல்வரேனு சொன்ன நடிகை: நெட்டிசன்ஸ் விளாசல்","text":"<img src=\"https:\/\/tamil.samayam.com\/photo\/82676164\/photo-82676164.jpg\" \/><div class=\"section1\"><div class=\"Normal\">தமிழக முதல்வராக பதவியேற்ற கையோடு ரேஷன் அட்டைதாரர்களுக்கு கொரோனா நிவாரண நிதியாக ரூ. 4 ஆயிரம் வழங்கப்படும் என்றார் மு.க. ஸ்டாலின். இதையடுத்து முதல்கட்டமாக ரூ. 2 ஆயிரம் வழங்கும் பணி நடந்து வருகிறது. \n\nஇந்நிலையில் இது குறித்து நடிகை  ட்விட்டரில் கூறியிருப்பதாவது,\n\nரேசன் கடைகளால் 3வது அலை வந்துவிடுமோ என்ற அச்சம் வருகிறது...அரசு அரிசி அட்டையாளர்களின் Accountல் பணம் செலுத்தலாமே, கூட்டத்தை தவிர்க்கலாமே, கடுமையான வெயிலில் பெரும்பாலும் வயதானவர்களே காத்துக்கிடக்கின்றனர். பரிசீலித்துப் பாருங்களேன் @CMOTamilnadu\n @mkstalin #COVIDEmergency #Corona என்றார்.\n\nஅவரின் ட்வீட்டை பார்த்த சிலரோ, சரியாக சொன்னீர்கள் அக்கா என தெரிவித்துள்ளார். ஆனால் மற்றவர்கள் கூறியிருப்பதாவது,\n\nவங்கியில் செலுத்தினால் மினிமம் பேலன்ஸ் இல்லை என்று சொல்லி ஆயிரம் ரூபாயை புடுங்கிவிடுவார்களே. ஒரு நாளைக்கு 200 ரேஷன் அட்டைதாரர்களுக்கு மட்டுமே நிதி வழங்கப்படுகிறது. அதனால் எந்த ரேஷன் கடையிலும் கூட்டம் இல்லை. நீங்கள் தேவையில்லாமல் புலம்ப வேண்டாம். \n\nமக்கள் மறுபடியும் ஏடிஎம் வாசலில் நிற்க வேண்டுமா?. வங்கி கணக்கில் செலுத்தினால் முதல்வருக்கு பதில் 'அவர்' கொடுத்ததாக சொல்லவா?\n\nவங்கியில் செலுத்தினால் குக்கிராமத்தில் வசிப்பவர்களால் பணத்தை உடனே எடுக்க முடியாது. உங்கள் அறிவுரை எல்லாம் அந்த கட்சியோடு நிறுத்திக் கொள்ளுங்கள். என்ன செய்ய வேண்டும் என்பது முதல்வருக்கு தெரியும்.\n\nகும்பமேளாவில் கூடாத கூட்டம் தான் ரேஷன் கடைகளில் கூடி மூன்றாவது அலைக்கு காரணமாகிவிடப் போகுதாக்கும். போக்கா, போய், வேறு வேலை இருந்தா பாருங்க என தெரிவித்துள்ளனர். \n\nஇந்தியாவில் இரண்டாம் அலைக்கு தேர்தல் ஆணையம் தான் முக்கிய காரணம் என்று சென்னை உயர் நீதிமன்றம் தெரிவித்தது என்பது குறிப்பிடத்தக்கது. \n\nதேர்தல் ஆணையம் மீது கொலைக் குற்றம் சுமத்தினால் கூட தவறில்லை என்று சென்னை உயர் நீதிமன்றம் மேலும் தெரிவித்தது. இந்நிலையில் ரேஷன் கடைகளால் மூன்றாவது அலை வந்துவிடுமோ என்று ஆர்த்தி அஞ்சுகிறார்.\n\n\n\n<\/div><\/div>","link":"https:\/\/tamil.samayam.com\/tamil-cinema\/movie-news\/harathi-has-a-request-for-cm-mk-stalin\/articleshow\/82676164.cms","image":["https:\/\/tamil.samayam.com\/photo\/82676164\/photo-82676164.jpg"],"pubdate":"Sun 16 May 2021, 11:26:17"},{"title":"`கோடியில் வருமானம் கொடுக்குமா செஞ்சந்தனம் சாகுபடி?' - விடையளிக்கும் ஆன்லைன் பயிற்சி","text":"<p>பணப்பயிர் வரிசையில் இன்றைக்கு வனப்பயிர்களும் &nbsp;இணைந்திருக்கின்றன. அதிலும் சந்தனம், செஞ்சந்தனம் குறித்த ஆர்வம் அதிகமானவர்களிடம் இருக்கிறது. இவை இரண்டும் நீண்டகால பயிர்கள் என்றாலும், பலர் விரும்பிப் பயிரிட்டு வருகிறார்கள். ஆனால், இன்னும் பலர் ஆர்வம் இருந்தும் நடவு செய்ய யோசித்து வருகிறார்கள். காரணம் இதில் உள்ள நடைமுறை சிக்கல்கள்தான்.<\/p><figure><img src=\"https:\/\/gumlet.assettype.com\/vikatan\/2021-05\/768aa6b3-55df-423e-a8ce-a77c93cd8831\/267_x_196__1_.jpg\" \/><figcaption>பயிற்சி<\/figcaption><\/figure><p>குறிப்பாகச் செஞ்சந்தனம் சாகுபடி குறித்து பெரும்பாலானோர் இன்னும் குழப்பத்தில்தான் இருக்கிறார்கள். சந்தனம், செஞ்சந்தனம் உள்ளிட்ட உயர் மதிப்பு &nbsp;மரங்கள் குறித்த ஆராய்ச்சிகளைப் பல ஆண்டுகளாக நடத்தி வருகிறது மேட்டுப்பாளையத்தில் உள்ள வனக்கல்லூரி மற்றும் ஆராய்ச்சி நிலையம். <\/p><p>இந்நிலையில், உயர் மதிப்பு ரக மரங்கள் சாகுபடியில் உள்ள சாதக, பாதகங்கள் என்ன? சந்தனம், செஞ்சந்தனம் போன்ற மரங்களை நடவு செய்யும்போது&nbsp;கடைப்பிடிக்க&nbsp;வேண்டிய வழிமுறைகள், அவற்றுக்கான சந்தை வாய்ப்பு போன்ற பல்வேறு தகவல்களை விகடன் வாசகர்களுக்கு வழங்கவுள்ளோம். அதனடிப்படையில், பசுமை விகடன் மற்றும் வனத்துக்குள் திருப்பூர் அமைப்பு இணைந்து `உயர் மதிப்பு மரங்களும்... உன்னத சாகுபடி முறைகளும்' என்ற தலைப்பில் ஒரு நேரலை நிகழ்ச்சிக்கு ஏற்பாடு செய்துள்ளன.<\/p><p>17.05.2021 அன்று மாலை 5 மணி முதல் 7 மணிவரை நடைபெறும் நேரலை நிகழ்ச்சியில் வனக்கல்லூரியின் &nbsp;மரச்சாகுபடி &nbsp;துறைத்தலைவரும் பேராசிரியருமான முனைவர் பாலசுப்பிரமணியன் கலந்துரையாட இருக்கிறார். சந்தனம், செஞ்சந்தனம் ஆகிய மர வகைகள் மிகவும் மெதுவான வளர்ச்சியுடையவை. ஆனால், அந்த மரங்களையும் சற்று விரைவாக வளர்க்க முடியும். அதற்கான வழிமுறைகள் சொல்ல இருக்கிறார் பேராசிரியர். மேலும், சந்தனம், செஞ்சந்தனம் தொடர்பான உங்கள் பல்வேறு சந்தேகங்களுக்கும் விடையளிக்க இருக்கிறார். <\/p><figure><img src=\"https:\/\/gumlet.assettype.com\/vikatan\/2021-05\/9781ba51-ff91-42cb-a3bc-6f7ec0148b40\/IMG_20210505_WA0179.jpg\" \/><figcaption>பாலசுப்பிரமணியன்<\/figcaption><\/figure><p>இது, அனைவரும் சந்தனம், செஞ்சந்தனம் வளருங்கள் என ஊக்கப்படும் நிகழ்ச்சி அல்ல. ஏற்கெனவே மேற்கண்ட மர வகைகளைச் சாகுபடி செய்தவர்கள்&nbsp;கடைப்பிடிக்க&nbsp;வேண்டிய வழிமுறைகள், இனி நடவு செய்யப்போகிறவர்கள் நடவுக்கு முன்பாகத்&nbsp;தெரிந்துகொள்ள&nbsp;வேண்டிய விஷயங்கள் தொடர்பான விழிப்புணர்வு நிகழ்ச்சி.<\/p><p>இந்த&nbsp;நிகழ்ச்சியில்&nbsp;கலந்துகொள்ள&nbsp;விருப்பமுள்ளவர்கள் கீழே உள்ள இணைப்பின் மூலம் தங்கள் வருகையைப் பதிவு&nbsp;செய்துகொள்ளலாம். அனுமதி இலவசம்.<\/p><p>பதிவு செய்ய:  <a href=\"https:\/\/bit.ly\/2SMkxNH\">https:\/\/bit.ly\/2SMkxNH<\/a><\/p>","link":"https:\/\/www.vikatan.com\/news\/agriculture\/pasumai-vikatan-webinar-on-red-sandalwood-plantation","image":["https:\/\/gumlet.assettype.com\/vikatan\/2021-05\/768aa6b3-55df-423e-a8ce-a77c93cd8831\/267_x_196__1_.jpg"],"pubdate":"Sat, 15 May 2021 14:27:32 +0000"},{"title":"தருமபுரி இறப்பு விகித சர்ச்சை: 'மறைக்கப்படுகிறதா எனத் தெரியவில்லை'-செந்தில்குமார் எம்.பி சொல்வதென்ன?","text":"<p>தமிழகத்தில் கொரோனா வைரஸ் பரவல் நாளுக்குநாள் உச்சம் தொடும் நிலையில், இறப்பு விகிதம் குறைத்துக் காட்டப்படுவதாக திடுக்கிடும் தகவல்கள் வெளிவருகின்றன. தொற்றுப் பரவலும், இறப்பு விகிதமும் மிகக் குறைந்த அளவிலேயே இருப்பதாக புள்ளிவிவரங்களை வெளியிடும் மாவட்டங்களில் தருமபுரி முன்னிலை வகிக்கிறது. அந்த மாவட்டத்தில், கடந்த 8-ம் தேதி மூன்று பேர், 11-ம் தேதி ஒருவர், 13-ம் தேதி மூன்று பேர் மட்டுமே கொரோனாவுக்கு உயிரிழந்திருப்பதாக தமிழக அரசின் அதிகாரபூர்வ அறிக்கையில் தெரிவிக்கப்பட்டிருந்தது. அந்த நாள்களுக்கு இடைப்பட்ட 9, 10, 12, 14 ஆகிய தேதிகளில் ஓர் உயிரிழப்புக்கூட இல்லை என்றும் புள்ளிவிவரங்களில் கூறப்பட்டிருந்தது.<\/p><figure><img src=\"https:\/\/gumlet.assettype.com\/vikatan\/2021-05\/3e4213f7-eaae-4a8f-b939-7d0a04e6d2f0\/WhatsApp_Image_2021_05_15_at_3_04_07_PM.jpeg\" \/><figcaption>தமிழக அரசின் அறிக்கை<\/figcaption><\/figure><p>இங்குதான் அனைவருக்கும் சந்தேகம். தருமபுரி மாவட்டத்திலுள்ள சுடுகாடுகளில் உடல்களை எரிக்க முடியாத நிலை காணப்படுகிறது. கொரோனாவுக்கு இறந்தவர்களின் உடல்களுடன் பலரும் சுடுகாடுகளில் வரிசைகட்டிக் காத்துகிடக்கிறார்கள். கடந்த 12-ம் தேதி பிற்பகலுடன் முடிவடைந்த 36 மணி நேரத்துக்குள்ளாக தருமபுரி அரசு மருத்துவமனையில் மட்டும் ஏழு பேர் அடுத்தடுத்து உயிரிழந்திருப்பதாக மருத்துவமனை நிர்வாகமே தெரிவித்துள்ளது. அப்படியிருக்க, 11-ம் தேதி மட்டும் ஒருவர் உயிரிழந்துள்ளார். 12-ம் தேதி எவருமே இறக்கவில்லை என குறிப்பிட்டிருப்பது எப்படி என்கிற கேள்வி சர்ச்சையாக வெடித்திருக்கிறது. கொரோனா உயிரிழப்புகளில் வெளிப்படைத்தன்மை இல்லை என தருமபுரி மக்களும் கொதிக்கத் தொடங்கியிருக்கிறார்கள்.<\/p><p>‘தருமபுரியில் என்ன நடக்கிறது?’ என்பது குறித்து அந்த ஊரின் தி.மு.க எம்.பி-யும், டாக்டருமான செந்தில்குமாரிடம் பேசினோம். ‘‘தருமபுரி மாவட்டத்தில் பத்தாயிரம் ஆக்ஸிஜன் படுக்கைகள் தேவைப்படுகின்றன. தற்சமயம், 452 ஆக்ஸிஜன் படுக்கைகள் மட்டுமே இருக்கின்றன. என் மாவட்டத்திலுள்ள மக்கள் பாதிக்கப்படாமல் இருப்பதற்காகத் தொடர்ந்து ஆய்வு செய்கிறேன். முதற்கட்டமாக, செட்டிக்கரை பொறியியல் கல்லூரியில் 300 படுக்கைகள் ஏற்படுத்தப்பட்டுள்ளன. படிப்படியாக படுக்கை எண்ணிக்கைகள் உயர்த்தப்படும். இறப்பு எண்ணிக்கை பூஜ்ஜியம் என்று கொடுக்கிறார்கள். தினமும் எவ்வளவு பேர் பரிசோதனை செய்துகொள்கிறார்கள் என்ற புள்ளிவிவரங்கள் தெரிகிறது. <\/p><figure><blockquote class=\"twitter-tweet\"><p dir=\"ltr\" lang=\"en\">Dharmapuri  Should be announced as Red alert  district and a complete strict lockdown should be enforced immediately <br \/><br \/>The death rate is alarming and going out of control.<br \/><br \/>I am in regular consultation  with the medical College and  Hospital <br \/>1\/2<\/p>&mdash; Dr.Senthilkumar.S (@DrSenthil_MDRD) <a href=\"https:\/\/twitter.com\/DrSenthil_MDRD\/status\/1392473235757801472?ref_src=twsrc%5Etfw\">May 12, 2021<\/a><\/blockquote>\n\n<\/figure><figure><img src=\"https:\/\/gumlet.assettype.com\/vikatan\/2021-05\/9d7de04f-4273-4e90-8753-bc52503b8171\/vikatan_2019_09_a8e5bc33_c40e_440f_8d22_d6ac8134c828_p26h.jpg\" \/><figcaption>எம்.பி செந்தில்குமார்<\/figcaption><\/figure><p><a href=\"https:\/\/www.vikatan.com\/news\/tamilnadu\">அதனடிப்படையில் பார்த்தால் எவ்வளவோ பேர் இறக்கிறார்கள். எனக்குத் தெரிந்தவர்கள்கூட உயிரிழந்துள்ளனர். இறப்பு விகிதம் மறைக்கப்படுகிறதா என்பது தெரியவில்லை. ஆனால், மாவட்ட நிர்வாகம்தான் அந்தத் தகவல்களை வெளியிடுகிறது. மாவட்ட நிர்வாகமே முழுப் பொறுப்பாகும்.<\/a> என்னைப் பொறுத்தவரையில், ரெட் அலர்ட் மாவட்டமாக தருமபுரியை அறிவித்து, பொது ஊரடங்கைக் கடுமையாக்க வேண்டும். பொதுமக்கள் அனைவரும் கட்டாயமாக மாஸ்க் அணிய வேண்டும். கூடுதல் விழிப்புணர்வை அரசாங்கம் ஏற்படுத்த வேண்டும். மருத்துவர்கள், செவிலியர்களைக் கூடுதலாக பணியமர்த்த வேண்டும். தடுப்பூசி போட்டுக்கொள்வதால் பின்விளைவுகள் ஏற்படும் என்று தவறான தகவல்களை யாரும் சமூக ஊடகங்களில் பரப்ப வேண்டாம்’’ என்கிறார்.<\/p>","link":"https:\/\/www.vikatan.com\/government-and-politics\/politics\/dharmapuri-mp-sendhilkumar-interview-about-corona-deaths-in-dharmapuri","image":["https:\/\/gumlet.assettype.com\/vikatan\/2021-01\/ce60a2ea-08a1-4b68-9730-542911fe3146\/5fef9a92cf435.jpg"],"pubdate":"Sat, 15 May 2021 14:26:41 +0000"},{"title":"பெற்றோர் மறைவு, வறுமையால் கலங்கும் பிள்ளைகள்; உதவிக்காக காத்திருக்கும் தாத்தா, பாட்டி!","text":"<p>பெற்றோர் தங்கள் இரண்டு பிள்ளைகளை சிறுவயதிலேயே தவிக்க விட்டுட்டு இறந்துவிட்ட நிலையில், அந்தப் பிள்ளைகளின் தாத்தா, பாட்டி இருவரும் தள்ளாத வயதிலும் வேலை செய்து தங்கள்  பேரப்பிள்ளைகளை வளர்த்து வருகின்றனர். ஆனால், இருப்பதற்கு நல்ல வீடு இல்லை, பேரப்பிள்ளைகளின் எதிர்காலப் படிப்புக்கும் வழியில்லை என்பதை நினைத்து அந்த வயதான தம்பதி கலங்கி நிற்கின்றனர்.<\/p><p>பேராவூரணி அருகே உள்ள நாட்டாணிக்கோட்டை கிராமத்தைச் சேர்ந்தவர் சுப்ரமணியன். அவருக்கு வயது 73. அரசுப் பெண்கள் மேல்நிலைப் பள்ளியில் வாட்ச்மேனாகப் பணிபுரிந்து வருகிறார். இவரின் மனைவி அம்மாக்கண்ணு (60). விவசாயக் கூலி வேலை செய்து வருகிறார். இவர்களுக்கு இரண்டு மகன்கள், மூன்று மகள்கள். அனைவருக்கும் திருமணமாகி பிள்ளைகள் உள்ளனர். பெற்றெடுத்த பிள்ளைகளைக் கரைசேர்த்த நிம்மதியோடும், பிள்ளைகளுக்கு ஒருபோதும் பாரமாக இருக்கக் கூடாது என்ற உறுதியோடும் வயதான இந்தத் தம்பதி தள்ளாத வயதிலும் வேலைசெய்து வாழ்கையை நகர்த்தி வந்தனர்.<\/p><figure><img src=\"https:\/\/gumlet.assettype.com\/vikatan\/2021-05\/7e930992-58bb-48fb-94b9-ed0435aca9a9\/afdddd10_af75_4ff3_85d2_44f8d6cc6425.jpg\" \/><figcaption>இடிந்து கிடக்கும் வீடு முன்பு சுப்ரமணியன்<\/figcaption><\/figure><p>இவர்களுடைய இளைய மகன் பழனிவேல், சவுண்ட் சர்வீஸ் நடத்தி வந்தார். அவரின் மனைவி கோமதி. இந்தத் தம்பதிக்கு அரசுப் பள்ளியில் 10-ம் வகுப்புப் படிக்கின்ற சக்திவேல் என்ற மகனும், 6-ம் வகுப்புப் படிக்கின்ற சங்கவி என்ற மகளும் உள்ளனர். இந்நிலையில் ரத்தப்புற்று நோயால் பாதிக்கப்பட்ட கோமதி சில வருடங்களுக்கு முன்பு இறந்துவிட, அந்த சோகம் மறைவதற்குள்ளேயே பழனிவேலும் இறந்துவிட்டார். பிள்ளைகள் இருவரும் செய்வதறியாது ஆதரவின்றி தவித்து நின்றனர்.<\/p><p>சொந்தங்கள் பல இருந்தும் அந்தப் பிள்ளைகளை அரவணைத்து வளர்க்கக்கூடிய வகையில் யாருடைய குடும்பச் சூழ்நிலையும் இல்லை. சிறு வயதிலேயே பெற்றோரை இழந்து வறுமையின் பிடியில் சிக்கி நின்ற குழந்தைகளை, முதுமையில் தள்ளாடிக் கொண்டிருந்த அவர்களின் தாத்தா, பாட்டி வாரியணைத்து பராமரித்தனர். இருவரும் வேலை செய்வதில் வரும் சொற்ப சம்பளத்தின் மூலம் பேரப்பிள்ளைகளை வளர்த்து வருகின்றனர்.<\/p><figure><img src=\"https:\/\/gumlet.assettype.com\/vikatan\/2021-05\/4084a779-19c4-4c66-b7a3-089090a81198\/cf7d9f1c_7196_40a3_8c97_49c785f99b5d.jpg\" \/><figcaption>இடிந்து கிடக்கும் வீடு<\/figcaption><\/figure><p>இதில், கஜா புயலில் சேதமடைந்த வீட்டை சீரமைக்க முடியாத துயரமும் இவர்களை துரத்துகிறது. பெரிய கூரை வீடு கண் முன்னே இடிந்து கிடக்க, சின்ன குடிசையில் பேரப்பிள்ளைகடன் வசித்து வருகின்றனர். <\/p><p>``எங்க உசுரு இருக்குற வரைக்கும் நாங்க எப்பாடுபட்டாவது பேரப்புள்ளைகள வளர்த்துருவோம். ஆனா, எங்களுக்குப் பிறகு இந்தப் பிள்ளைகளோட நெலமைய நெனச்சாத்தான் ராவெல்லாம் தூக்கம் வர மாட்டேங்குது. இருக்க குருவிக் கூடு மாதிரியான வீட்டைக்கூட இந்தச் சின்ன குஞ்சுகளுக்கு அமைச்சுத் தர முடியாம கண்ணை மூடிடுவோமோங்கிற கவலை என்னையும், என் பொஞ்சாதியையும் துளைத்தெடுக்குது'' என சுப்ரமணியன் கண்ணீர் வடித்து வருகிறார்.<\/p><p>``எங்களுக்கு மொத்தம் அஞ்சு பிள்ளைகள். தொழுநோயால் என்னோட ஒரு கை பாதிக்கப்பட்ட நிலையிலும் விவசாயக் கூலி வேலை செஞ்சு அதுல வந்த வருமானத்தை வச்சு குடும்பத்தை நடத்தி வந்தோம். ஒரு வழியா எங்களோட பிள்ளைகளை வளர்த்து ஆளாக்கி கரையேத்திட்ட நிம்மதி, ரொம்ப நாள் நிலைக்கலை. என்னோட இளைய மகனும், அவன் மனைவியும் ரெண்டு பிள்ளைகளை விட்டுட்டு அடுத்தடுத்து இறந்துட்டாங்க. <\/p><figure><img src=\"https:\/\/gumlet.assettype.com\/vikatan\/2021-05\/3bff27f5-8c06-4786-864a-7e0c44247288\/87dd3dc4_1281_4c7c_adda_22639109087a.jpg\" \/><figcaption>பேரப்பிள்ளையுடன் சுப்ரமணியன்<\/figcaption><\/figure><p>இதனால நாங்க நிலைகுலைஞ்சு போனோம். பேரப்புள்ளைகளை வளர்த்து ஆளாக்க வேண்டிய பெருஞ்சுமை எங்களுக்கு ஏற்பட்டது. இதுக்கிடையில, எனக்கு பேராவூரணி அரசுப் பெண்கள் மேல்நிலைப் பள்ளியில வாட்ச்மேன் வேலை கிடைச்சது. பெற்றோர் - ஆசிரியர் கழகத்தின் சார்பா மாசம் ரூ 4,000 சம்பளத்துல தற்காலிகப் பணியாளரா வேலைபார்க்கிறேன். என் பொஞ்சாதி விவசாயக் கூலி வேலைக்குப் போறா. இதுல வர்ற பணத்தை வச்சு எங்களையும் எங்க பேரப் புள்ளைகளையும் பார்த்துக்குறோம்.<\/p><p>இருக்குற வீடு தவிர வேறு எந்தக் குறையும் இல்லாம கவனிச்சுக்குறோம். அம்மாக்கண்ணுக்கு அடிக்கடி உடம்புக்கு முடியாம போயிடுது. என் மகன் பழனிவேல் இருந்த வீடு கஜா புயலில் இடிஞ்சு போச்சு. அதனால சின்ன குடிசையில பேரப்புள்ளைகளோட இருக்குறோம். இட வசதி பத்தாததுனால என்னோட பேத்தி மாவடுகுறிச்சியில் உள்ள அவங்க அம்மா வழி பாட்டி வீட்ல கொஞ்ச நாளும், இங்க கொஞ்ச நாளுமா இருக்கா. அப்பா இருந்த வீடு இப்படி கெடக்குதேன்னு அந்தப் புள்ளைங்க அடிக்கடி கண் கலங்குறதை என்னால பார்க்க முடியல.<\/p><p>வீட்டை சீரமைச்சுக் கொடுக்கச் சொல்லி மாவட்ட கலெக்டர் தொடங்கி பலர்கிட்ட உதவி கேட்டேன். இல்லைன்னா தொகுப்பு வீடாவது கட்டிக் கொடுங்கன்னு கண்ணீர் விட்டேன். ஆனா, எந்த உதவியும் கிடைக்கல. எப்படியாவது பேரப்புள்ளைகள படிக்க வெச்சுடணும்னு பிரயாசப்பட்டுக்கிட்டு இருக்கேன். குடியிருக்க சின்ன அளவுல ஒரு நல்ல வீட்டை அமைச்சுக் கொடுத்துட்டா போதுமுனு மெனக்கெடுறேன். அதுக்கான வழியே பிறக்கல. எங்களுக்கும்  உடம்பு முன்ன மாதிரி இல்ல. நாங்க இருக்குறவரை ரெண்டு பேரப்புள்ளைகளையும் எந்தக் குறையும் இல்லாம பார்த்துக்குவோம்.<\/p><figure><img src=\"https:\/\/gumlet.assettype.com\/vikatan\/2021-05\/9892c3ae-facb-40a7-9ae4-88585d709bf9\/565b10fb_ce64_41d9_b667_8a02917fe03f.jpg\" \/><figcaption>சுப்ரமணியன்<\/figcaption><\/figure><p>எங்களுக்கு அப்புறம் அவங்க இருக்கவும், படிக்கவும் வழியில்லாம தவிச்சு நின்னுடுவாங்களோனு நெனைக்கும்போது என்னை அறியாம கண்ணீர் கொட்டுது. சின்ன வயசுலேயே பெற்றோரை இழந்ததே பெரும் கொடுமை. இதுல வறுமையும் சேர்ந்து  அந்தப் பிஞ்சுகளை வாட்டுது. கடவுள் மேல பாரத்தைப் போட்டுட்டு நல்லது நடக்கும்னு ஓடிக்கிட்டே இருக்கோம். சின்ன வீடும், நல்ல படிப்பும் அந்தப் பிள்ளைகளுக்குக் கிடைக்குற வரைக்கும் எங்க மூச்சு நின்னுடாம இருந்துட்டா போதும்'' என்றார்.<\/p><p>இந்த முதிய தம்பதி, அவர்களின் பேரக்குழந்தைகளின் நலன் கருதி, `கஜா துயர்துடைப்போம்' திட்டத்தின் கீழ் வீடு கட்டி கொடுப்பது என்று ஆனந்த விகடன் குழுமத்தில் அறத்திட்டப்பணிகளுக்காக இயங்கிவரும் வாசன் அறக்கட்டளை முடிவெடுத்துள்ளது. <\/p><p>குழந்தைகளின் படிப்புக்கான வழியை எதிர்நோக்கியிருக்கிறார்கள் தாத்தாவும் பாட்டியும்! <\/p>","link":"https:\/\/www.vikatan.com\/news\/tamilnadu\/thanjavur-old-couple-awaits-help-for-their-grandchildren-livelihood-and-education","image":["https:\/\/gumlet.assettype.com\/vikatan\/2021-05\/65c6bc20-1c34-4155-b097-a0ae7300db8b\/46520d8e_f733_4038_a4af_b96a6f09f995.jpg"],"pubdate":"Sat, 15 May 2021 13:32:37 +0000"},{"title":"வேலூர்: நள்ளிரவில் கண் திறப்பு... இந்த ஆண்டும் எளிமையாக நடந்த குடியாத்தம் சிரசுத் திருவிழா!","text":"<p>தமிழகத்தில் நடைபெறும் வரலாற்றுச் சிறப்புமிக்க அம்மன் கோயில் திருவிழாக்களில், வேலூர் மாவட்டம் குடியாத்தத்திலுள்ள கெங்கையம்மன் சிரசு பெருவிழாவும் ஒன்றாகும். ஆண்டுதோறும் வைகாசி முதல்நாள் இந்த விழா வெகுவிமர்சையாக நடைபெறும். காப்புக் கட்டுதலுடன் தொடங்கி லட்சக்கணக்கான பக்தர்களின் வெள்ளத்தில் சிரசு மிதந்துவரும் காட்சி கண்களுக்கு விருந்தளிக்கும். ஊர்வலத்தைத் தொடர்ந்து சண்டாளச்சி அம்மன் உடலில் சிரசு பொருத்தப்பட்டு கண்திறப்பு நிகழ்ச்சி நடைபெறும். <\/p><figure><img src=\"https:\/\/gumlet.assettype.com\/vikatan\/2021-05\/8e98b09f-b41f-471f-b2d4-293401a56aaf\/WhatsApp_Image_2021_05_15_at_8_38_52_AM.jpeg\" \/><figcaption>கோயிலுக்குள் வலம்வந்த அம்மனின் சிரசு<\/figcaption><\/figure><p>அதன்பிறகு, கெங்கையம்மன் சாந்த சொரூபியாக மாறி பக்தர்களுக்கு அருள்பாலிப்பார். இந்தக் காட்சியைக் காண அவ்வளவு சிறப்பாக இருக்கும். சிரசு விழாவையொட்டி, அன்று ஒரு நாள் வேலூர் மாவட்டத்துக்கு உள்ளூர் விடுமுறையும் விடப்படும். இந்த நிலையில், கொரோனா தொற்று பரவலாலும், முழு ஊரடங்கு அமலில் இருப்பதாலும் கோயில் திருவிழாக்கள் ரத்து செய்யப்படடன. இதனால், குடியாத்தம் சிரசுத் திருவிழா கடந்த ஆண்டைப் போலவே இந்த ஆண்டும் எளிமையான முறையில் நடத்தி முடிக்கப்பட்டுள்ளது.<\/p><p>அதன்படி, நேற்று காலை தேர்த்திருவிழா நடைபெற்றது. அலங்கரிக்கப்பட்ட உற்சவரைத் தேரில் வைத்து சிறப்பு பூஜை செய்தனர். தொடர்ந்து, சில அடி தூரம் வடம்பிடித்து இழுத்து மீண்டும் நிலைக்குக் கொண்டுச்சென்றனர். இதில், குறைந்தளவான பக்தர்கள் முகக்கவசம் அணிந்து சமூக இடைவெளியைப் பின்பற்றும் வகையில் கலந்து கொண்டனர். அவர்கள் தேர் மீது உப்பு, மிளகாய் தூவியும், கற்பூரம் ஏற்றியும் வழிபட்டனர்.<\/p><figure><img src=\"https:\/\/gumlet.assettype.com\/vikatan\/2020-05\/12545b84-5b1e-4705-be92-71283031a95a\/WhatsApp_Image_2020_05_14_at_11_29_43_AM.jpeg\" \/><figcaption>கோயிலுக்குள் வலம்வந்த அம்மனின் சிரசு<\/figcaption><\/figure><p>பக்தர்கள் கூடுவதைத் தவிர்க்கவும் அவர்கள் வீட்டிலிருந்தபடியே அம்மனைத் தரிசனம் செய்யவும் உள்ளூர் தொலைக்காட்சியிலும், யூடியூப், ஃபேஸ்புக் போனற சமூக ஊடகங்களிலும் சிரசு நிகழ்வு நேரலையில் ஒளிபரப்பு செய்யப்பட்டது. நள்ளிரவு 1 மணியிலிருந்து 2.30 மணிக்குள்ளாகப் பாரம்பர்ய ஆகம விதிகளின்படி அம்மனின் சிரசை கோயிலுக்குள்ளேயே உலா வரச்செய்து சண்டாளச்சியம்மன் உடலில் பொருத்தி கண் திறக்கச் செய்தனர். பின்னர், சிரசு பிரித்தெடுக்கப்பட்டு சிறப்பு பூஜை செய்யப்பட்டது. மிகவும் <a href=\"https:\/\/www.vikatan.com\/spiritual\/news\/vellore-velankadu-lake-festival-canceled-devotees-advised-not-to-come\">எளிமையான முறையில் திருவிழா<\/a> நடந்து முடிந்தது. இதில், அதிகாரிகளின் மேற்பார்வையில் விழா அமைப்பைச் சேர்ந்த சுமார் 50 பேர் மட்டுமே கலந்து கொண்டனர். பக்தர்கள் கூடுவதைத் தவிர்க்கப் பலத்த போலீஸ் பாதுகாப்பும் போடப்பட்டிருந்தது.<\/p>","link":"https:\/\/www.vikatan.com\/spiritual\/news\/sirasu-festival-held-in-gudiyatham-temple-with-strict-measures","image":["https:\/\/gumlet.assettype.com\/vikatan\/2021-05\/6265ff6e-e806-4186-bc57-667eb17d2340\/WhatsApp_Image_2021_05_15_at_8_38_17_AM.jpeg"],"pubdate":"Sat, 15 May 2021 13:29:09 +0000"},{"title":"சுட்டிக்காட்டிய விகடன்; பூங்கொத்துக்கு பதில் புத்தகங்கள் கொடுக்க சொன்ன முதல்வர் ஸ்டாலின்!","text":"<p>தமிழக முதல்வர் ஸ்டாலினைச் சந்திக்கும் சினிமா பிரபலங்கள், அரசியல் பிரமுகர்கள், ஐ.ஏ.எஸ், ஐ.பி.எஸ் அதிகாரிகள் உள்ளிட்ட  பலரும் பூங்கொத்தைத்தான் அன்பளிப்பாகக் கொடுத்து வருகிறார்கள். இதுதொடர்பாக, விகடன் இணையதளத்தில் `பொக்கே கொடுக்கும் வி.ஐ.பி-க்களே... நீங்கள் ஏன் இந்தப் பரிசுகளை பரிசீலிக்கக் கூடாது?’ என்ற தலைப்பில் செய்தி வெளியிட்டிருந்தோம். பொக்கேவால் எந்தப் பலனும் இல்லை... இது தமிழ்நாட்டின் பாரம்பர்ய வழக்கமும் அல்ல. இதன் விலையும் மிக அதிகம். இதற்கு மாற்றாக, புத்தகங்கள், மரக்கன்றுகள், கைவினைப் பொருள்கள் கொடுக்கலாம் என விகடன் செய்தியில் சுட்டிக்காட்டியிருந்தோம். <\/p><p>``அலங்கார மலர்களைக் கொண்டுதான் பொக்கேக்கள் உருவாக்கப்பட்டு, விற்பனைக்கு வருகிறது. நல்ல தரமான பொக்கேவின் விலை சுமார் ரூ.5,000. மேற்கத்திய நாடுகளில்தான் பொக்கே கொடுக்கும் வழக்கம் தொடங்கியது. ஜெயலலிதாவின் அரசியல் வருகைக்குப் பிறகுதான் பொக்கே கொடுக்கும் வழக்கம் தமிழகத்தில் அதிகமானது.<\/p><figure><img src=\"https:\/\/gumlet.assettype.com\/vikatan\/2019-05\/e344171a-fe46-447c-8119-26b52df8baa7\/116328_thumb.jpg\" \/><figcaption>ஜெ. பொக்கே... ரூ.7,000!<\/figcaption><\/figure><p>Also Read: <a href=\"https:\/\/www.vikatan.com\/news\/tamilnadu\/alternative-gift-suggestions-for-vips-instead-of-bouquets\">பொக்கே கொடுக்கும் வி.ஐ.பி-க்களே... நீங்க ஏன் இந்தப் பரிசுகளை பரிசீலிக்கக் கூடாது?<\/a><\/p><p>பெரியார், அண்ணா காலத்தில் மரியாதை நிமித்தமாக, கைத்தறி மற்றும் கதர் ஆடைகள் போர்த்தும் வழக்கம் இருந்தது. இதனால் நெசவாளர்கள் பயன் அடைந்தார்கள். தலைவர்களுக்கு போர்த்தப்படும் கைத்தறி, கதர் ஆடைகள் கட்சிகளின் நிர்வாகிகளுக்கும் தொண்டர்களுக்கும் வழங்கப்பட்டன.<\/p><p>கதர், கைத்தறி துண்டுகள், வேட்டிகள் அன்றாடம் பயன்படக்கூடியவையாகும். காலப்போக்கில், மரியாதை நிமித்தமாக, மலர் மாலைகள் போடும் வழக்கம் தொடங்கின. இதனால் தமிழ்நாட்டில் உள்ள மலர்கள் சாகுபடி செய்யும் விவசாயிகள் பலன் அடைந்தார்கள். இதற்கிடையே புத்தகங்கள் கொடுக்கும் வழக்கத்தை கருணாநிதி உருவாக்கினார்.<\/p><p>மு.க.ஸ்டாலினும் இதைத் தனது கட்சிக்காரர்களிடம் ஊக்கப்படுத்தி வந்தார். ஆனால், தற்போது முதலமைச்சர் ஸ்டாலினை சந்திப்பவர்கள் அனைவருமே மரியாதை நிமித்தமாக, விலை உயர்ந்த பொக்கேவை வழங்குகிறார்கள். இதனால் ஏராளமான பொக்கேக்கள் குவிந்துகொண்டிருக்கின்றன. இதனால் எந்தப் பயனும் இல்லை. இதற்கு மாற்றாக, புத்தகங்கள் வழங்கலாம். இதனால் எழுத்தாளர்கள், அச்சுத்தொழிலாளர்கள், வெளியீட்டாளர்கள் உள்ளிட்ட பலர் பயன் அடைவார்கள்.  <\/p><p>அதிகளவில் குவியும் புத்தகங்களை நூலகங்களுக்கு வழங்கலாம். பள்ளி, கல்லூரிகளுக்கும் வழங்கலாம். முதலமைச்சரை சந்திப்பவர்கள், மரக்கன்றுகளை வழங்கலாம். இதனால் மரக்கன்றுகள் உற்பத்தி செய்யும் விவசாயிகள், விவசாய தொழிலாளர்கள் பயன் அடைவார்கள். சுற்றூச்சூழலும் மேம்படும். ஒருவேளை, விலையுயர்ந்த பொருள்களைக் கொடுப்பதுதான் தங்களுக்கு கௌரவம் என நினைத்தால், கைவினைப் பொருள்கள், அழகிய ஓவியங்கள், தஞ்சாவூர் கலைத்தட்டு உள்ளிட்டவற்றை முதல்வருக்கு வழங்கலாம். <\/p><figure><img src=\"https:\/\/gumlet.assettype.com\/vikatan\/2021-05\/a2300dd1-d0e3-4c0a-86d6-c5b1beb54c65\/IMG_20210506_122306.jpg\" \/><figcaption>முதலமைச்சருக்கு பொக்கே கொடுக்கும் காவல் துறை டி.ஜி.பி<\/figcaption><\/figure><p>இது தொடர்பாக, புதிய முதலமைச்சர் மு.க.ஸ்டாலின் அன்பான வேண்டுகோள் விடுக்க வேண்டும். இவரைச் சந்திப்பவர்கள் மட்டுமல்ல, மற்ற அமைச்சர்களைச் சந்திப்பவர்களும் கூட, பொக்கேவுக்கு மாற்றாக, மரக்கன்று, புத்தகம், கைத்தறி ஆடை, பனை, மூங்கில், சணல் போன்ற பொருள்களால் செய்யப்பட்ட கைவினைப் பொருள்கள், ஓவியம், தஞ்சாவூர் கலைத்தட்டு இவைகளில் ஏதாவது ஒன்றை வழங்கினால் அவை தமிழ் மண்ணுக்குப் பெருமை சேர்க்கும். தமிழ் மக்களும் பயன் அடைவார்கள்\" என அந்தச் செய்தியில் கோரிக்கை வைத்திருந்தோம்.<\/p><p>இது நல்ல யோசனை என வாசகர்கள் பலரும் வரவேற்பு தெரிவித்திருந்தனர். இந்நிலையில் நேற்று தமிழக முதலமைச்சர் ஸ்டாலினும்,`என்னை சந்திக்க வருவோர், பூங்கொத்து, பொன்னாடை தருவதைத் தவிர்த்துவிட்டு, புத்தகங்களை வழங்குகள்' என வேண்டுகோள் விடுத்துள்ளார். <\/p>","link":"https:\/\/www.vikatan.com\/news\/tamilnadu\/tn-cm-stalin-requests-people-to-avoid-bouquets-and-instead-give-books-as-gift","image":["https:\/\/gumlet.assettype.com\/vikatan\/2021-04\/cde29a82-2100-4d5d-8a45-79310ff29e18\/607f4e73eb7fa.jpg"],"pubdate":"Sat, 15 May 2021 12:18:33 +0000"},{"title":"கோவை ஸ்பாட் விசிட்: உருவாகும் ஆக்ஸிஜன் உற்பத்தி நிலையங்கள் - நிவர்த்தியாகுமா தேவை?","text":"<p>இந்தியா முழுவதும் உச்சரிக்கும் ஒற்றைச் சொல்லாக மாறியிருக்கிறது ஆக்ஸிஜன். கொரோனா வைரஸின் இரண்டாவது அலையின் தாக்கம் நாடு முழுவதும் பேரிடியாய் தாக்கிக் கொண்டிருக்கிறது. ஆக்ஸிஜன் பற்றாக்குறையால் பலர் மூச்சு விட திணறிக் கொண்டிருக்கின்றனர்.<\/p><figure><img src=\"https:\/\/gumlet.assettype.com\/vikatan\/2021-05\/573322b7-317f-474d-98d7-b445ffbe70ae\/vikatan_2021_04_095b25f5_cbd1_4381_9639_b8836b387c8a_1619083847_1508.jpg\" \/><figcaption>ஆக்ஸிஜன்<\/figcaption><\/figure><p>Also Read: <a href=\"https:\/\/www.vikatan.com\/news\/india\/oxygen-leak-in-goa-75-corona-patients-died\">கோவா: ஆக்ஸிஜன் பற்றாக்குறை; மேலும் 13 கொரோனா நோயாளிகள் உயிரிழப்பு! - 4 நாளில் 75 பேர் மரணம்?!<\/a><\/p><p>இந்நிலையில், ஆக்ஸிஜன் பற்றாக்குறையை நிவர்த்தி செய்யும் விதமாக, மத்திய பாதுகாப்புத்துறை அமைச்சகத்தின் கீழ் இயங்கும் டி.ஆர்.டி.ஓ மூலம் பி.எம் கேர்ஸ் நிதியில் நாடு முழுவதும் 551 ஆக்ஸிஜன் உற்பத்தி நிலையங்கள் அமைக்கப்படும் என மத்திய அரசு அறிவித்திருந்தது.<\/p><p>இதற்கான பணியில் நாடு முழுவதும் ஏராளமான நிறுவனங்கள் ஈடுபட்டுள்ளன. அதன்படி, கோவை கே.என்.ஜி புதூர் அருகே உள்ள ட்ரைடென்ட் நியூமேடிக்ஸ் (Trident Pneumatics) நிறுவனமும் இந்த ஆக்ஸிஜன் நிலையம் அமைத்துக் கொடுக்கும் பணியில் ஈடுபட்டு வருகின்றனர். அந்தப் பணிகள் எப்படி நடக்கிறது என்பதை அறிய அங்கு நேரடியாக சென்றோம்.<\/p><figure><img src=\"https:\/\/gumlet.assettype.com\/vikatan\/2021-05\/026e7079-b0ff-4357-b447-eb73714e5dd8\/IMG_20210514_WA0023.jpg\" \/><figcaption>ட்ரைடென்ட் நியூமேடிக்ஸ்<\/figcaption><\/figure><p>முழு ஊரடங்குக்கு மத்தியிலும் பரபரப்பாக இயங்கிக் கொண்டிருந்தது ட்ரைடென்ட் நியூமேடிக்ஸ் வளாகம். பெரிய பெரிய ஆக்ஸிஜன் இயந்திரங்களை உருவாக்கும் பணிகளில் ஊழியர்கள் ஈடுபட்டிருந்தனர்.<\/p><p>இதுகுறித்து அந்த நிறுவனத்தின் மேலாளர் சுரேஷ் கூறுகையில், \"எங்கள் நிறுவனத்தில் காற்றிலுள்ள ஈரப்பதத்தைப் பிரிப்பது, நைட்ரஜன், ஆக்ஸிஜன் பிரிப்பது ஆகிய பணிகளில் 30 ஆண்டுகளுக்கு மேலாக ஈடுபட்டு வருகிறோம். நாங்கள் ஏற்கெனவே டி.ஆர்.டி.ஓ உடன் இணைந்து சில திட்டங்களில் பணியாற்றியுள்ளோம். கொரோனா காலத்தில் ஆக்ஸிஜன் பற்றாக்குறையை இங்கு நிவர்த்தி செய்ய முடியவில்லை.<\/p><figure><img src=\"https:\/\/gumlet.assettype.com\/vikatan\/2021-05\/29f1232c-e965-4888-872a-f2b83f5efefb\/IMG_20210514_WA0018.jpg\" \/><figcaption>சுரேஷ்<\/figcaption><\/figure><p>மேற்கத்திய நாடுகளில் ஆக்ஸிஜனை மூன்று விதமாக பராமரிப்பார்கள். அதன்படி சிலிண்டர் ஆக்ஸிஜன், திரவ ஆக்ஸிஜன், ஆக்ஸிஜன் உற்பத்தி நிலையங்கள் அமைக்கப்படும். காற்றில் ஆக்ஸிஜன், நைட்ரஜன் இரண்டுமே இருக்கும்.<\/p><p>நாம் அமைக்கும் இந்த உற்பத்தி நிலையங்கள் காற்றில் உள்ள ஈரப்பதம், நைட்ரஜன் ஆகியவற்றைப் பிரித்து ஆக்ஸிஜனை மட்டும் அந்த பைப் கனெக்ஷன் மூலம் நோயாளிகளுக்கு செலுத்தும். இதன் மூலம், அந்தந்த மருத்துவமனைகளுக்கான தேவையை அவர்களே நிவர்த்தி செய்து கொள்ள முடியும். தற்போது நாடு முழுவதும் 550 நிலையங்கள் அமைக்கப்படுகின்றன.<\/p><figure><img src=\"https:\/\/gumlet.assettype.com\/vikatan\/2021-05\/6b5a00e1-c1a4-4ad7-8131-adc3aaee5d0f\/IMG_20210514_WA0022.jpg\" \/><figcaption>ஆக்ஸிஜன்<\/figcaption><\/figure><p>நாங்கள் 53 ஆக்ஸிஜன் உற்பத்தி நிலையங்களை உருவாக்கிக் கொடுக்க உள்ளோம். இது இந்தியாவில் உள்ள பல்வேறு மருத்துவமனைகளில் பயன்பாட்டுக்குச் செல்லும். இப்போதுவரை டெல்லி எய்ம்ஸ் உள்ளிட்ட ஐந்து மருத்துவமனைகளுக்கு ஆக்ஸிஜன் உற்பத்தி நிலையங்களை வழங்கியிருக்கிறோம்.<\/p><p>இதுதவிர மத்தியப்பிரதேசம், உத்தரப்பிரதேசம் அரசுகளுக்கும் ஆக்ஸிஜன் உற்பத்தி நிலையங்களை அமைத்துக் கொடுக்க உள்ளோம். ஒரு ஆக்ஸிஜன் உற்பத்தி நிலையம் அமைக்க சராசரியாக ரூ.1.25 கோடி செலவாகும். சரியாக திட்டமிட்டால் ஒரு உற்பத்தி நிலையத்தை அமைக்க மூன்று நாள்கள்வரை ஆகும்.<\/p><figure><img src=\"https:\/\/gumlet.assettype.com\/vikatan\/2021-05\/a084fc92-bfd3-4795-8484-72180ebc69ec\/IMG_20210514_WA0021.jpg\" \/><figcaption>ஆக்ஸிஜன்<\/figcaption><\/figure><p>நாட்டில் எந்தப் பகுதியாக இருந்தாலும் மொத்தம் 15 நாள்களுக்குள் ஓர் உற்பத்தி நிலையத்தை பயன்பாட்டுக்கு கொண்டு வர முடியும். இதற்கான மூலப் பொருள்கள் பலவும் வெளிநாடுகளில் இருந்துதான் கிடைக்கும்.<\/p><p>கொரோனா தொற்று வேகமாக இருப்பதால், மூலப்பொருள்கள் கிடைப்பதில் மட்டும் சற்று சவால்கள் இருக்கின்றன. நாம் தயாரிக்கும் 960 lpm ஆக்ஸிஜன் உற்பத்தி நிலையம் ஒன்று, 222 ஆக்ஸிஜன் சிலிண்டர்களுக்குச் சமம். பெரிய மருத்துவமனைகள் உற்பத்தி நிலையங்களைப் பயன்படுத்தும்போது, சிறிய மருத்துவமனைகள் சிலிண்டர்களைப் பயன்படுத்த முடியும்.<\/p><figure><img src=\"https:\/\/gumlet.assettype.com\/vikatan\/2021-05\/557b02f2-232f-4682-ae0d-aa30de07cdfa\/IMG_20210514_WA0020.jpg\" \/><figcaption>ஆக்ஸிஜன்<\/figcaption><\/figure><p>எனவே, இது பயன்பாட்டுக்கு வந்த 3-4 மாதங்களில் ஆக்ஸிஜன் பற்றாக்குறை படிப்படியாக குறையும் நிலை உருவாகும்\" என்றார் உறுதியான குரலில்.<\/p>","link":"https:\/\/www.vikatan.com\/news\/healthy\/a-spot-visit-to-coimbatore-oxygen-plant","image":["https:\/\/gumlet.assettype.com\/vikatan\/2021-05\/4f4ec1da-bdc1-4eb0-8283-14b7772c227f\/IMG_20210514_WA0019.jpg"],"pubdate":"Sat, 15 May 2021 11:54:43 +0000"},{"title":"மேலப்பாளையம்: `கழிவுநீர் பிரச்னைக்குத் தீர்வுகாண கோரிக்கை!' - முதல்வருக்குக் கடிதம் எழுதிய சிறுமி","text":"<p>தமிழக தேர்தலுக்கு முன்பாக ’உங்கள் தொகுதியில் ஸ்டாலின்’ என்ற நிகழ்ச்சியில் மக்களிடமிருந்து புகார் மனுக்கள் பெறப்பட்டன. அவற்றைப் பெட்டியில் வைத்துப் பூட்டிய மு.க.ஸ்டாலின், தான் முதல்வரானதும் இந்த மனுக்களுக்கு 100 நாள்களில் தீர்வளிப்பதாகத் தெரிவித்தார்.<\/p><p>Also Read: <a href=\"https:\/\/www.vikatan.com\/news\/politics\/live-report-of-ungal-thogudhiyil-stalin-public-meet\">`உங்கள் தொகுதியில் ஸ்டாலின்’ நிகழ்ச்சி எப்படி நடக்கிறது? - லைவ் ரிப்போர்ட்<\/a><\/p><p>அதன்படி தி,மு.க ஆட்சிக்கு வந்து மு.க.ஸ்டாலின் முதல்வரானதும் புதிதாக, ‘உங்கள் தொகுதியில் முதலமைச்சர்’ என்ற புதிய துறை உருவாக்கப்பட்டு அதன் சிறப்பு அதிகாரியாக ஐ.ஏ.எஸ் அதிகாரியான ஷில்பா பிரபாகர் சதீஷ்  நியமிக்கப்பட்டுள்ளார்.<\/p><p>தமிழகம் முழுவதிலுமிருந்து பெறப்பட்ட மனுக்களைக் கணினியில் பதிவேற்றும் பணிகள் தற்போது நடந்துவருகின்றன. இந்தநிலையில், <a href=\"https:\/\/www.vikatan.com\/news\/politics\/madurai-dmk-inter-politics-in-kid-donating-for-corona-donation\">நெல்லை மாவட்டம் மேலப்பாளையம்<\/a> ஹாமிம்புரம் பகுதியைச் சேர்ந்த ஐந்தாம் வகுப்பு மாணவியான ஆகிலா என்பவர் முதல்வர் மு.க.ஸ்டாலினுக்குக் கடிதம் ஒன்றை அனுப்பியுள்ளார். <\/p><figure><img src=\"https:\/\/gumlet.assettype.com\/vikatan\/2021-05\/f39f5775-2ebc-4ce9-b121-571b1b63a375\/letter.jpg\" \/><figcaption>சிறுமி எழுதிய கடிதம்<\/figcaption><\/figure><p>அந்தக் கடிதத்தில், ”நான் வசிக்கும் ஹாமிம்புரம் பகுதியின் 1 முதல் 8 தெருக்களில் உள்ள கழிவுநீர் மற்றும் மனிதக்கழிவுகள் அனைத்தும் ஓடைகள் வழியாக கன்னிமார்குளத்தில் சென்று கலக்கின்றன. அதனால் அந்தக் குளத்தின் அருகில் வசிக்கும் மக்கள் துர்நாற்றத்தைச் சுவாசிப்பதுடன், கொடிய தொற்று நோய்களுக்கு உள்ளாகும் ஆபத்து இருப்பதால் கழிவுகள் குளத்தில் கலப்பதைத் தடுக்க நடவடிக்கை எடுக்க வேண்டும்” எனக் குறிப்பிட்டுள்ளார். <\/p><p>மேலப்பாளையம் ஹாமிம்புரம் 3-வது தெருவைச் சேர்ந்த ஷாபி ரகுமத்துல்லாவின் மகளான ஆகிலா, தனது பகுதியிலுள்ள குறையைச் சுட்டிக்காட்டி முதல்வருக்குக் கடிதம் அனுப்பியது பற்றிக் கூறுகையில், “<a href=\"https:\/\/www.vikatan.com\/news\/politics\/madurai-dmk-inter-politics-in-kid-donating-for-corona-donation\">மேலப்பாளையம் பகுதியிலுள்ள தெருக்களில் நீண்ட நாள்களாகவே கழிவுநீர் பிரச்னை <\/a>இருக்கிறது.  <\/p><figure><img src=\"https:\/\/gumlet.assettype.com\/vikatan\/2021-05\/26a587e3-7169-4348-9059-35a48eccea86\/girl_1.jpg\" \/><figcaption>சிறுமி ஆகிலா<\/figcaption><\/figure><p>இங்கு பாதாளச் சாக்கடை வசதி இல்லாததால் வீடுகளிலிருந்து வெளியேறும் கழிவுநீர், போதிய வடிகால் வசதி இல்லாமல் ஆங்காங்கே தேங்கிக்கிடக்கிறது. அதனால் இங்கு சுகாதாரச் சீர்கேடு ஏற்படுகிறது. இதற்காக இங்குள்ள மக்கள் பல தடவை போராட்டங்களை நடத்தியபோதிலும் அதிகாரிகள் எந்த நடவடிக்கையும் எடுக்கவில்லை.<\/p><p>முதல்வரிடம் புகார் அளித்தால் 100 நாள்களில் அதற்குத் தீர்வு கிடைக்கும் என்று பேப்பரில் படித்தேன். அதனால் எங்கள் பகுதியிலுள்ள இந்தப் பிரச்னையும் சீக்கிரமே தீர்ந்துவிடும் என்கிற நம்பிக்கையில் முதல்வருக்குக் கடிதமாக எழுதியிருக்கிறேன்” என்றார். <\/p><figure><img src=\"https:\/\/gumlet.assettype.com\/vikatan\/2021-05\/99c900b3-0064-467f-9ddf-5b2f0e8d66fe\/girl_2.jpg\" \/><figcaption>குளத்தில் கழிவுநீர் கலக்கும் இடம்<\/figcaption><\/figure><p>எது நடந்தாலும் நமக்கென்ன என்று ஒதுங்கும் மக்கள் அதிகரித்துவரும் சூழலில், தனது தெருவைச் சேர்ந்த மக்களின் நலனுக்காகத் தனியொரு சிறுமியாகக் கடிதம் எழுதிய ஆகிலாவின் செயலை அந்தப் பகுதி மக்கள் பாராட்டி மகிழ்கிறார்கள்.<\/p>","link":"https:\/\/www.vikatan.com\/news\/tamilnadu\/little-girl-write-a-letter-to-chief-minister-to-rectify-the-drainage-problem-in-her-street","image":["https:\/\/gumlet.assettype.com\/vikatan\/2021-05\/0cdcfa1b-1908-4fe0-91a2-4cbf57085104\/girl.jpg"],"pubdate":"Sat, 15 May 2021 11:38:08 +0000"},{"title":"12 வருட ஏமாற்றம்; கர்நாடக நீர் பங்கீட்டில் சாதிப்பாரா துரைமுருகன்? - எதிர்பார்ப்பில் விவசாயிகள்","text":"<p>``காவிரியில் நமக்குரிய நீர் பங்கீட்டைத் தராமல், கர்நாடக அரசு வஞ்சகம் செய்கிறது. இந்நிலையில், காவிரி பிரச்னையில் சகலத்தையும் அறிந்த துரைமுருகன் அந்தத்துறை அமைச்சராக இருப்பதால், தமிழக விவசாயிகளின் 12 வருடப் பிரச்னைக்கு முற்றுப்புள்ளி வைக்கும் வகையில் தகுந்த நடவடிக்கையை எடுக்க வேண்டும்\" என்று விவசாய சங்க நிர்வாகிகள் கோரிக்கை விடுத்துள்ளனர்.<\/p><figure><img src=\"https:\/\/gumlet.assettype.com\/vikatan\/2021-05\/a72c75e8-7979-423a-a8f7-7c5257900b60\/cauvery_river.jpg\" \/><figcaption>காவிரி ஆறு<\/figcaption><\/figure><p>இதுகுறித்து, நம்மிடம் பேசிய காவிரி நீர்ப்பாசன விவசாயிகள் நலச்சங்கத்தின் தலைவர் மாகாதானபுரம் ராஜாராம்,<\/p><p> ``காவிரி பிரச்னையில் 1998-ம் ஆண்டு காவிரி நடுவர் மன்றம் தனது இறுதித் தீர்ப்பை வழங்கியது. அன்றைய பொதுப்பணித் துறை அமைச்சர் துரைமுருகனிடம், தமிழக விவசாயிகள் பல்வேறு சந்தேகங்களை எழுப்பினர். அந்த சந்தேகங்களில் முக்கியமானது, `பற்றாக்குறை காலத்தில் பங்கீடு குறித்து தெளிவான குறிப்பு இல்லை' என்பது.<\/p><p> இதற்கு, அப்போது விளக்கமளித்த துரைமுருகன், `பற்றாக்குறை காலங்களில், இந்தந்த மாநிலங்களுக்கு ஒதுக்கீடு செய்யப்பட்ட விகிதாசாரத்தின் அடிப்படையில் பகிர்ந்து அளிக்கப்பட வேண்டும் என்று தீர்ப்பில் உள்ளது' என்று சமாதானப்படுத்தினார். இந்தச் சமாதானத்தை ஏற்காத விவசாயிகள் மீண்டும் மீண்டும் இதே பிரச்னை குறித்த சந்தேகங்களை திரும்ப எழுப்பினர்.<\/p><figure><img src=\"https:\/\/gumlet.assettype.com\/vikatan\/2021-05\/46f7bfb2-187d-44f4-89a0-b7d7c3ec85e0\/rajaram.jpg\" \/><figcaption>ராஜாராம்<\/figcaption><\/figure><p>தொடர்ந்து, அவரிடம் இதுகுறித்து கேள்வி எழுப்பினார்கள். இதற்கு பதில் அளித்த துரைமுருகன், `இந்தத் தீர்ப்பை செயல்படுத்த காவிரி நிர்வாக வாரியம், நீர்ப்பங்கீடு ஒழுங்கு முறை குழு ஆகிய அமைப்புகளை அமைக்க நடுவர் மன்றம் வழி கண்டுள்ளது. வாரியத்தின் பணிகளைச் செயல்படுத்துவதற்காக, நீர்ப்பங்கீடு ஒழுங்கு முறை குழு அமைக்கப்படும் என்று தீர்ப்பில் கூறப்பட்டுள்ளது. <\/p><p>10 நாள்களுக்கு ஒரு முறை கிடைக்கும் தண்ணீரைக் கணக்கிட்டு பகிர்ந்து அளிப்பது, இந்தக் குழுவின் தலையாய கடமை ஆகும். அதே நேரத்தில், இதனுடைய ஆணையை முழுமையாக செயல்படுத்த மேற்கொள்ள வேண்டிய வழிமுறைகளைப் பற்றி தமிழ்நாடு பன்மாநில நீர் தாவா சட்டத்தின் 5(3) விதியின் படி, நடுவர் மன்றத்தை அணுகி, தமிழக அரசு விளக்கம் கேட்க திட்டமிட்டுள்ளது' என்று விளக்கம் அளித்திருந்தார்.<\/p><p>ஆனால், கடந்த 12 வருடங்களாகத் தீர்ப்பில் உள்ளபடி நீர்ப்பங்கீடு நமக்கு செய்யப்படவில்லை. இதனால், தமிழக விவசாயிகள் வஞ்சிக்கப்பட்டோம்.<\/p><figure><img src=\"https:\/\/gumlet.assettype.com\/vikatan\/2021-05\/cf28475e-7886-40a2-923a-d56153fb9850\/cauvery_river_2.jpg\" \/><figcaption>காவிரி ஆறு<\/figcaption><\/figure><p>Also Read: <a href=\"https:\/\/www.vikatan.com\/social-affairs\/environment\/karur-social-activists-raise-voice-against-senthil-balaji-allowing-cauvery-river-sand-quarries\">ஸ்டாலின் பதவியேற்ற 5-வது நிமிடம்... செந்தில் பாலாஜி சொன்னது நடக்கக் கூடாது- பதறும் இயற்கை ஆர்வலர்கள்<\/a><\/p><p>இந்நிலையில்தான், கடந்த 10 ஆண்டுகளுக்குப் பிறகு தி.மு.க அமோகமாக வெற்றி பெற்று, ஆட்சி அமைத்துள்ளது. முன்பு மு.கருணாநிதியின் நிழலில் காவிரி நீர் தாவா முழுவதையும் நடத்திய துரைமுருகன்தான் இப்போது மூத்த அமைச்சர். அதனால்தான், முதல்வர் ஸ்டாலின் பொதுப்பணித்துறையைப் பிரித்து, நீர்வளத்துறை என்று ஒரு துறையை ஏற்படுத்தி, துரைமுருகனை அதற்கு அமைச்சராக நியமித்துள்ளார். காவிரி நடுவர் மன்ற ஆணைப்படி, கடந்த 10 ஆண்டுகளில் கர்நாடக அரசு, ஒவ்வோர் ஆண்டும் பற்றாக்குறையைக் காட்டி தமிழகத்துக்கு நீர் பங்கீடு செய்வதில் காலதாமதப்படுத்துவதிலும், சரியான கணக்கீடு படி தண்ணீர் விடுவதைத் தவிர்ப்பதிலும் உறுதியாகப் பற்றி நின்றது.<\/p><p>நடுவர் மன்றம் தனது தீர்ப்பில், 50 சதவிகித நம்பகத்தன்மை அடிப்படையில் மொத்த நீரைக் கணக்கிட்டு இருந்தாலும், நீர்ப்பற்றாக்குறை காலங்களில் அந்தந்த மாநிலங்களுக்கு ஒதுக்கீடு செய்யப்பட்டுள்ள விகிதாசாரத்தின் அடிப்படையில் பகிர்ந்து, தண்ணீரைக் காவிரி நீர் பங்கீடு ஒழுங்கு முறை குழு 10 நாள்களுக்கு ஒரு முறை வரும் நீரை கணக்கிட்டு பகிர்ந்து அளிக்கும் என்று கூறப்பட்டுள்ளது. எனவே, நம்பகத்தன்மை 50 சதவிகிதம் இருந்தாலும், பற்றாக்குறை அவ்வப்போது கணக்கீடு செய்வதால், நமக்கு பாதிப்பு ஏற்பட வாய்ப்பில்லை' என்று 1998-ல் சமாதானம் செய்த துரைமுருகன்தான் தற்போது நீர்வளத்துறை அமைச்சராக இருக்கிறார். அதனால், கடந்த 12 ஆண்டுகளாகப் பற்றாக்குறை விதியை மதிக்காத கர்நாடக அரசை, துரைமுருகன் தட்டிக் கேட்க வேண்டும். சீனியர் அமைச்சரான துரைமுருகன், காவிரி நீர் பங்கீடு பிரச்னை பற்றிய விவரங்களைக் கரைத்துக் குடித்தவர்.<\/p><figure><img src=\"https:\/\/gumlet.assettype.com\/vikatan\/2021-05\/d9ba028d-556c-4379-9dd8-2eb7caa461d7\/cauvery_river_1.jpg\" \/><figcaption>காவிரி ஆறு<\/figcaption><\/figure><p>அதனால் துரைமுருகன், இந்த ஆண்டு முதல் நடுவர் மன்ற தீர்ப்பு படி, 10 நாள்களுக்கு ஒரு முறை காவிரி நீர் கணக்கிடப்பட்டு, தமிழகத்தின் பங்கை நிச்சயம் பெற்று தருவார் என்று எங்களுக்கு நம்பிக்கை ஏற்பட்டுள்ளது. அதனால், கர்நாடக அரசால் விவசாயிகள் வஞ்சிக்கப்படும் 12 ஆண்டுகால நதிநீர் பங்கீடு பிரச்னைக்கு துரிதமாக அவர் செயல்பட்டு, முற்றுப்புள்ளி வைக்க வேண்டும். தமிழகத்துக்கு உரிய தண்ணீரை அவர் காவிரியில் பெற்று, விவசாயிகளின் வயிற்றில் பால் வார்க்க வேண்டும்\" என்றார்.<\/p>","link":"https:\/\/www.vikatan.com\/news\/tamilnadu\/tn-farmers-expectations-from-minister-duraimurugan-on-cauvery-water-issue","image":["https:\/\/gumlet.assettype.com\/vikatan\/2021-05\/80c0438c-c151-42ed-a3de-77f54f27d756\/cauvery_river___.jpg"],"pubdate":"Sat, 15 May 2021 09:07:20 +0000"},{"title":"ஏழு தமிழர் விடுதலை: \"இதுதான் மிக எளிய சட்டவழி\" முதல்வர் ஸ்டாலினுக்கு பெ.மணியரசனின் புதிய யோசனை!","text":"<p>ராஜீவ் காந்தி கொலை வழக்கில் தண்டிக்கப்பட்டு, கடந்த முப்பது ஆண்டுகளுக்கும் மேலாக சிறைத் தண்டனை அனுபவித்துவரும் பேரறிவாளன் உள்ளிட்ட ஏழு தமிழர்களை விடுதலை செய்ய வேண்டும் என்ற கோரிக்கை தமிழ்நாட்டில் வலுப்பெற்று வருகிறது. இதற்குக் கடந்த அதிமுக ஆட்சிக்காலத்தில் சட்டபூர்வமான பல முயற்சிகள் மேற்கொள்ளப்பட்டன. இந்தநிலையில்தான் ஏழு தமிழர்களை மிக எளிதாக விடுவிக்க, சட்டரீதியான  புதிய யோசனைகளை முன்வைக்கிறார் தமிழ்த் தேசியப் பேரியக்கத்தின் தலைவர் பெ.மணியரசன். இது தமிழின உணர்வாளர்கள் மற்றும் சட்ட வல்லுநர்கள் மத்தியில் மிகுந்த வரவேற்பைப் பெற்றுவருகிறது.<\/p><figure><img src=\"https:\/\/gumlet.assettype.com\/vikatan\/2021-05\/77596a42-4789-46f5-8df8-57d7479b913e\/_________3.jpg\" \/><figcaption>ஸ்டாலின் <\/figcaption><\/figure><p>இது குறித்து நம்மிடம் விரிவாகப் பேசிய பெ.மணியரசன், ``கடந்த முறை ஆட்சி செய்த அ.இ.அ.தி.மு.க அரசின் அமைச்சரவை ஏழு தமிழர்களை விடுவிக்கும் பரிந்துரையை நிறைவேற்றி, ஆளுநரின் ஒப்புதலுக்காக 2018-ம் ஆண்டு அனுப்பிவைத்தார்கள். வேண்டுமென்றே இரண்டாண்டுக்கு மேல் அந்தப் பரிந்துரையைக் கிடப்பில் போட்டார், ஆளுநர் பன்வாரிலால் புரோஹித். அது தொடர்பாக பேரறிவாளன் உச்ச நீதிமன்றத்தில் வழக்கு தொடுத்த பிறகு அமைச்சரவையின்  பரிந்துரையை ஏற்க மறுத்தார். குடியரசுத் தலைவர் ஆய்வுக்கு அனுப்பியிருப்பதாகவும் கூறினார்.  சட்டங்களுக்கு உட்பட்ட மாநில அரசின் பரிந்துரைகளை ஆளுநர் ஏற்க வேண்டும் என்று பல வழக்குகளில் உச்ச நீதிமன்றம் தீர்ப்பளித்திருக்கிறது. அமைச்சரவையின் உதவி மற்றும் அறிவுரைப்படி (Aid and Advise) ஆளுநர் செயல்பட வேண்டும் என்று அரசமைப்புச் சட்ட உறுப்பு 163 (1) கூறுகிறது. ஆனால், இந்தியாவில், அரசமைப்புச் சட்டம் வழங்கும் கொஞ்ச நஞ்ச உரிமைகளும் தமிழ்நாட்டுக்குப் பொருந்தாது என்பதுதான், காங்கிரஸ் மற்றும் பா.ஜ.க ஆட்சிகளின் செயல்பாடாக இருந்துவருகிறது.<\/p><p>ஏழு தமிழர் விடுதலை தொடர்பாக உச்ச நீதிமன்றத்தில் அப்போதைய தலைமை நீதிபதி  சதாசிவம் தலைமையிலான அரசமைப்பு ஆயமும், அடுத்து நீதிபதி ஹெச்.எல்.தத்து தலைமையிலான அரசமைப்பு ஆயமும் 'மாநில அரசுகள் பொது மன்னிப்பு வழங்கி சிறையாளிகளை விடுதலை செய்வதற்கு, தங்கு தடையற்ற அதிகாரத்தை அரசமைப்புச் சட்ட உறுப்பு 161 வழங்குகிறது' என்று தெரிவித்துள்ளன. இந்த உச்ச நீதிமன்றத் தீர்ப்புகளும் தமிழ்நாட்டுக்குப் பொருந்தாது என்பதுபோல் முந்தைய காங்கிரஸ் ஆட்சியும், தற்போதைய பா.ஜ.க ஆட்சியும் நடந்துகொள்வது நியாயமற்ற செயல். காந்தியடிகள் கொலை செய்யப்பட்ட  வழக்கில், வாழ்நாள் தண்டனை பெற்ற கோபால் கோட்சேயை 14 ஆண்டுகளில் மராட்டிய காங்கிரஸ் ஆட்சி விடுதலை செய்தது. பஞ்சாப் முதலமைச்சர் பியாந்த்சிங்கைக் கொலை செய்த வழக்கில் தண்டிக்கப்பட்ட பல்வந்த் சிங்கின் தூக்குத் தண்டனையை வாழ்நாள் தண்டனையாகக் குறைத்து, பின்னர் விடுதலை செய்தார்கள். இப்படிப்பட்ட தண்டனைக் குறைப்பு உரிமைகள் தமிழர்களுக்கு இல்லை என்பதுதான் மத்திய அரசின் நடைமுறையாக உள்ளது.<\/p><figure><img src=\"https:\/\/gumlet.assettype.com\/vikatan\/2021-05\/a1db0a0c-abbb-4050-a95b-165967f2a1c8\/d6c619bf-13ec-43d6-a437-9be23372671b.jpg\" \/><figcaption>ஏழு தமிழர் விடுதலை<\/figcaption><\/figure><p>இவ்வாறான பின்னணியில் ஏழு தமிழர் விடுதலைக்குக் குரல் கொடுத்துவந்த தி.மு.க., தமிழ்நாட்டில் ஆட்சி அமைத்துள்ளது. ஏழு தமிழர்களை விடுதலை செய்ய உடனடியான மாற்றுச் சட்ட வழிகளைத் தமிழ்நாடு அரசு கையாள வேண்டும். அதற்கு முன்பாக, சிறையாளர்களுக்கு விடுப்பு கொடுக்க இருக்கும் அதிகாரத்தை முதலமைச்சர் மு.க.ஸ்டாலின் அவர்கள் பயன்படுத்தி, பேரறிவாளன், முருகன், சாந்தன், நளினி, அருப்புக் கோட்டை இரவிச்சந்திரன், இராபர்ட்  பயாஸ், செயக்குமார்  ஆகிய ஏழு பேரைக் கால வரம்பு வரையறுக்காமல்  நீண்டகால விடுப்பில் விடுவிக்க வேண்டும். இதற்கான அதிகாரத்தை `தமிழ்நாடு தண்டனை இடைநிறுத்த விதிகள் – 1982 (The Tamil Nadu Suspension of sentence Rules -1982) பிரிவு 40’ தமிழ்நாடு அரசுக்கு  வழங்குகிறது.   <\/p><p>கொலை வழக்கொன்றில் பெற்ற தூக்குத் தண்டனையை  வாழ்நாள் தண்டனையாக மாற்றப்பட்டிருந்த  புலவர் கு.கலியபெருமாள் அவர்களுக்கு, இதழாளர் ஒருவர் போட்ட வழக்கில் உச்ச நீதிமன்றம் காலவரம்பற்ற பரோல் (விடுமுறை) வழங்கிய நிகழ்வைத் தங்களுக்கு நினைவூட்ட விரும்புகிறேன். மும்பை பயங்கரவாதிகளுடன் இணைந்து செயல்பட்டு, சட்ட விரோத ஆயுதங்கள் வைத்திருந்தார் என்ற வழக்கில் தண்டிக்கப்பட்ட நடிகர் சஞ்சய் தத்துக்கு இரண்டரை  ஆண்டுகள் பரோல் கொடுத்தது மராட்டிய அரசு என்பதையும் நினைவூட்ட விரும்புகிறேன். எனவே, ஏழு தமிழர்களையும் உடனடியாகக் காலவரம்பற்ற விடுப்பில் விடுவிக்குமாறு தமிழ்த் தேசியப் பேரியக்கத்தின் சார்பில் தமிழ்நாடு முதலமைச்சர் அவர்களைக் கனிவுடன் கேட்டுக்கொள்கிறேன். விடுப்பில் வரும் ஈழத் தமிழர்களைத் தங்கவைத்துப் பராமரிக்க முன்வரும் தமிழ்நாட்டைச் சேர்ந்தோரிடம் ஒப்படைக்கலாம்’’ எனத் தெரிவித்துள்ளார்.<\/p>","link":"https:\/\/www.vikatan.com\/news\/politics\/pemaniarasan-given-a-law-idea-to-chief-minister-stalin-to-release-rajiv-gandhi-assassination-convicts","image":["https:\/\/gumlet.assettype.com\/vikatan\/2021-05\/d4269739-1821-42a8-bcd1-b0a183419d1b\/__________4_.jpg"],"pubdate":"Sat, 15 May 2021 08:25:47 +0000"},{"title":"பேராவூரணி: ரம்ஜான் கொண்டாடாமல் கொரோனாவால் இறந்தவர்களின் உடல்களை அடக்கம் செய்த இஸ்லாமிய இளைஞர்கள்!","text":"<p>பேராவூரணி பகுதியில் கொரோனா தொற்றில் பாதிக்கப்பட்டு உயிரிழப்பவர்களின் எண்ணிக்கை கூடிக்கொண்டே செல்வது சோகத்தை ஏற்படுத்தியபோதிலும், நேற்று ரம்ஜான் பண்டிகை கொண்டாடப்பட்ட நிலையில் இஸ்லாமிய இளைஞர்கள் சிலர், பண்டிகை கொண்டாடுவதைத் தவிர்த்துவிட்டு கொரோனாவால் இறந்தவர்களின் உடல்களை அடக்கம் செய்யும் பணியில் ஈடுப்பட்டது நெகிழ்ச்சியை ஏற்படுத்தியது.<\/p><figure><img src=\"https:\/\/gumlet.assettype.com\/vikatan\/2021-05\/17506ed0-05ee-49e0-a60a-38dad6a0c1ae\/841b73fd_4cc0_42f3_ac0d_61a32da4a366.jpg\" \/><figcaption>கொரோனா பாதிப்பில் உயிரிழந்தவரின் உடலை அடக்கம் செய்யும் இளைஞர்கள்<\/figcaption><\/figure><p>இஸ்லாமியர்கள், நேற்று பெருநாள் என சொல்லப்படுகிற ரம்ஜான் பண்டிகையைக் கொண்டாடினர். பள்ளிவாசல்களில் தொழுகைக்கு அனுமதி மறுக்கப்பட்ட நிலையில் தங்களது வீடுகளிலேயே தொழுகை நடத்தி, ரம்ஜான் பண்டிகையைக் குடும்பத்தினருடன் கொண்டாடி மகிழ்ந்தனர். பேராவூரணி பகுதியில் பண்டிகையைத் தவிர்த்துவிட்டு, கொரோனா தொற்றில் பாதிக்கப்பட்டு உயிரிழந்த இரண்டு பேரின் உடலை அடக்கம் செய்துள்ளனர் இஸ்லாமிய இளைஞர்கள்.  இஸ்லாமிய இளைஞர்கள் ஆறு பேர் இணைந்து உன்னதமிக்க இந்தப் பணியைச் செய்துள்ளனர்.<\/p><p>குடும்பத்தினரோடு பண்டிகையைக் கொண்டாட வேண்டிய நாளில் சுடுகாட்டுக்கு வந்து கொரோனா பாதிப்பில் உயிரிழந்தவர்களின் உடலுக்கு இறுதிச் சடங்கைச் செய்ததைப் பலரும் பாராட்டிவருகின்றனர். இது குறித்து அந்த இளைஞர்களில் ஒருவரான பாவா என்பவர் கூறுகையில்,``பேராவூரணி பகுதியில் கொரோனா தொற்று பாதிக்கப்பட்டு இறப்பவர்களின் எண்ணிக்கை அதிகரித்துவருகிறது. இறந்தவர்களின் உடலை தமிழ்நாடு தவ்ஹீத் ஜமாஅத் அமைப்பைச் சேர்ந்த இளைஞர்களான நாங்கள் அடக்கம் செய்யும் பணியைச் செய்துவருகிறோம். இதை நான் மற்றும் மாவட்டப் பொருளாளர் அஷ்ரஃப் அலி, ஷேக் அப்துல்லாஹ், நூர்தீன், சம்பைப்பட்டினம் பரக்கத்அலி, மல்லிப்பட்டினம் அப்துல்லாஹ் உள்ளிட்ட ஆறு பேரும் இணைந்து செய்துவருகிறோம்.<\/p><figure><img src=\"https:\/\/gumlet.assettype.com\/vikatan\/2021-05\/cbaa163c-a154-4281-962e-903b3a7a30d0\/corona_virus.jpg\" \/><figcaption>கொரோனா வைரஸ்<\/figcaption><\/figure><p>கொரோனா தொற்றால் பாதிக்கப்பட்டு இறந்தவர் உடலை அடக்கம் செய்வதில் உறவினர்கள் மற்றும் அருகே வசிப்பவர்களிடையே தயக்கம் நிலவிவருகிறது. அவர்கள் எங்களுக்குத் தகவல் தந்தால் நாங்கள்  அனைத்தையும் செய்து தருகிறோம். இந்தப் பகுதியில் உயிரிழந்த டாக்டர் ஒருவரின் உடல் உட்பட நான்கு பேரின் உடலை அடக்கம் செய்திருக்கிறோம். இந்தநிலையில் ரம்ஜான் பண்டிகையான நேற்று  இரண்டு பேர் உயிரிழந்துவிட்டனர்.<\/p><p>அவர்களை அடக்கம் செய்ய வேண்டும் என எங்களுக்கு அழைப்பு வந்தது. ஆனால் ரம்ஜான் பண்டிகை தினத்தில் கூப்பிடுகிறோமே என்ற தயக்கம் அவர்களிடம் இருந்தது. `நாங்க வந்து செய்து தருகிறோம்’ எனத் தகவல் கூறிவிட்டு, ரமலான் பண்டிகைக்கான தொழுகையை அவசர அவசரமாக முடித்துவிட்டு, உடலை அடக்கம் செய்யக் கிளம்பினோம்.<\/p><figure><img src=\"https:\/\/gumlet.assettype.com\/vikatan\/2021-05\/18bf1e96-904f-4864-abb7-d2ca5f727fbb\/e5395918_ad96_44c8_aec2_d2fe30aef4b3.jpg\" \/><figcaption>சுடுகாட்டில் <\/figcaption><\/figure><p>எங்கள் வீட்டில், ``பெருநாளான இன்னிக்கும் போய் உதவி  செய்யணுமா’’ன்னு கேட்டாங்க  ``நம்மைக் கூப்பிட்ட பிறகு நாம் போய் செய்யாம இருக்கக் கூடாது. அது மனித நேயம் கிடையாது\" எனச் சொல்லிப் புரியவைத்துவிட்டு வந்து  உடலை அடக்கம் செய்தோம். இதற்காகக் கட்டணம் எதுவும் வாங்குவதில்லை. மக்களுக்கு சேவை செய்ய, இறைவன் எங்களுக்கு அளித்த வாய்ப்பாக இதைக் கருதுவதுடன் மனித நேயத்தை வளர்க்கவும் இது பயன்படும் என்பதால், சிரமமாகப் பார்க்காமல் செய்துவருகிறோம்’’ என்றார்.<\/p>","link":"https:\/\/www.vikatan.com\/news\/tamilnadu\/islamic-youths-buried-the-corona-dead-bodies-without-celebrating-ramzan","image":["https:\/\/gumlet.assettype.com\/vikatan\/2021-05\/817feb01-8644-47be-b2c1-d658b32cd5e4\/fd020fef_15e3_422e_a7da_db77a01b6e57.jpg"],"pubdate":"Sat, 15 May 2021 07:07:29 +0000"},{"title":"'தஞ்சாவூர்:அதிகரிக்கும் கொரோனா; ஆம்புலன்ஸில் பல மணி நேரம் காத்திருக்கும் அவலம்!-கண்ணீரில் உறவினர்கள்","text":"<p>தஞ்சாவூர் அரசு மருத்துவக் கல்லூரி மருத்துவமனையில் ஆக்ஸிஜன் பற்றாக்குறை  இருப்பதால், கொரோனா தொற்றால் பாதிக்கப்பட்டு சிகிச்சைக்காக வருபவர்கள் ஆம்புலன்ஸிலேயே பல மணி நேரம் காத்திருக்க வேண்டிய துயரநிலை ஏற்பட்டுள்ளது.தன் உறவினர் ஒருவரை அழைத்துவந்த வயதான பெண் ஒருவர், ``ஏதாவது பண்ணி உசுரைக் காப்பாதுங்க!\" எனத் தன்னைவிட வயதில் குறைந்த செவிலியர் ஒருவரின்  காலில் விழுந்து கெஞ்சியது மனதை கனக்கச் செய்தது.<\/p><figure><img src=\"https:\/\/gumlet.assettype.com\/vikatan\/2021-05\/23f38ce8-7cf2-4e96-bd4e-b97115d6aaf9\/ac45b6c6_1220_4686_a90e_48aaa937e5a4.jpg\" \/><figcaption>ஆம்புலன்ஸில் கொரோனா பாதிக்கப்பட்டவர்கள் <\/figcaption><\/figure><p>கொரோனா தொற்றின் இரண்டாவது அலை அதி தீவிரமடைந்து வருகிறது. பாதிக்கப்பட்டவர்களின் எண்ணிக்கை நாளுக்கு நாள் உயர்ந்துவருவது அனைவரையும் பெரும் கவலையடையச் செய்திருக்கிறது. கொரோனாவின் பாதிப்பைக் கட்டுக்குள் கொண்டுவர அரசு  பல்வேறு நடவடிக்கைகளை எடுத்துவருவதும் குறிப்பிடத்தக்கது.<\/p><p>தஞ்சாவூர் மாவட்டத்தில் இதுவரை 32,903 நபர்களுக்கு கொரோனா தொற்று உறுதி செய்யப்பட்டுள்ளது. இதுவரை 27,637 நபர்கள் குணமடைந்து வீடு திரும்பியுள்ளனர். தற்போது 4,891 பேர் கொரோனா சிகிச்சைப் பிரிவில் சிகிச்சை பெற்றுவருகின்றனர். கடந்த மூன்று நாள்களில் மட்டுமே 28 பேர் உயிரிழந்திருப்பது பெரும் சோகத்தை ஏற்படுத்தியுள்ளது.<\/p><figure><img src=\"https:\/\/gumlet.assettype.com\/vikatan\/2021-05\/fb902e0a-d51f-4b06-8d45-6707b60d95e4\/8577e929_f17f_4be4_8116_07805d3657e7.jpg\" \/><figcaption>தஞ்சாவூர் அரசு மருத்துவக் கல்லூரி மருத்துவமனை<\/figcaption><\/figure><p>இந்தநிலையில்  நாளுக்கு நாள் நோய்த் தொற்றால்  பாதித்தவர்களின் எண்ணிக்கை அதிகரித்துக்கொண்டே இருக்கிறது. ஆக்ஸிஜன் படுக்கைகள் பெரும்பாலும் நிறைந்துவிட்டதால்  கொரோனா தொற்றால் தீவிரமாக பாதிக்கப்பட்டு  சிகிச்சைக்காக வருபவர்கள் ஆம்புலன்ஸிலேயே பல மணி நேரம் காத்திருக்க வேண்டிய சூழல் நிலவிவருகிறது. இது குறித்து இந்திய மாணவர் சங்கத்தின் தஞ்சாவூர் மாவட்ட செயலாளர் அரவிந்தசாமி கூறியதாவது,``கொரோனா தொற்று ஏற்பட்டு சிகிச்சைக்காக அரசு மருத்துவமனைகளுக்கு வரும் நபர்களின் எண்ணிக்கை அதிகரித்துக்கொண்டே இருக்கிறது. படுக்கைகள் அனைத்தும் நிரம்பிவிட்ட நிலையில் மாற்று ஏற்பாட்டை மாவட்ட நிர்வாகம் செய்யவில்லை.<\/p><p>தொற்று தீவிரமடைந்து ஆம்புலன்ஸ் மூலம் சிகிச்சைக்காக வருபவர்கள் 12 மணி நேரம் வரை  ஆம்புலன்ஸிலேயே காத்திருக்க வேண்டிய துயரநிலைக்குத்  தள்ளப்பட்டுள்ளனர். நேற்று மாலை நாச்சியார்கோயில் பகுதியிலிருந்து மாலை 5 மணிக்கு வந்த பெண் ஒருவருக்கு இரவு 11:30 மணிக்குத்தான் படுக்கை கிடைத்தது. அதுவரை அவர் ஆம்புலன்ஸிலேயே காக்க வைக்கப்பட்டிருக்கிறார். ஆக்ஸிஜன் வசதி கொண்ட படுக்கை அவருக்குத் தேவைப்பட, அந்த வசதி இல்லாத நார்மல் படுக்கையிலேயே இடம் கிடைத்திருக்கிறது. போதுமான சிகிச்சை கிடைக்காததால் அந்தப் பெண் உயிரிழந்துவிட்டார்.<\/p><figure><img src=\"https:\/\/gumlet.assettype.com\/vikatan\/2021-05\/eb4502c4-c2fd-49cc-8e8d-cf74f588b33c\/852aaed0_7517_44f1_902e_840a2ff4917b.jpg\" \/><figcaption>அரவிந்தசாமி<\/figcaption><\/figure><p>இதேபோல் வயதான பெண் ஒருவர் தன் உறவினரை ஆம்புலன்ஸில் அழைத்து வந்திருந்தார். பல மணி நேரம் கடந்தும் மருத்துவர்களோ அல்லது செவிலியர்களோ யாரும் வந்து  பார்க்கவில்லை. படுக்கையும்  கிடைக்கவில்லை. பின்னர் அவராகப் போய் டாக்டரை அழைத்திருக்கிறார். `அட்மிஷனை அப்புறம் போடுங்க... இப்ப வந்து ஆம்புலன்ஸில் படுத்திருப்பவருக்கு ஒரு ஊசியாவது போடுங்க’ எனச் சொல்ல யாரும் கண்டுகொள்ளவில்லை. இதையடுத்து வயதில் குறைந்த செவிலியரின் காலில் விழுந்தும் எந்தப் புண்ணியமும் இல்லை. இதுபோல் என்ன நடக்குமோ என்ற அச்சத்தோடு கண்ணீருடன்  பலர் காத்திருக்கின்றனர். போர்க்கால நடவடிக்கையின் மூலமே இந்தத் துயரைத்  துடைக்க முடியும். அரசு அதை உடனடியாகச் செய்ய வேண்டும்’’ என்றார்.<\/p>","link":"https:\/\/www.vikatan.com\/news\/politics\/corona-patients-waiting-for-12-hours-to-get-a-bed-in-tanjore-government-hospital","image":["https:\/\/gumlet.assettype.com\/vikatan\/2021-05\/4cc79e51-172b-4f0d-8736-784b1b832fe1\/8577e929_f17f_4be4_8116_07805d3657e7.jpg"],"pubdate":"Sat, 15 May 2021 06:35:58 +0000"},{"title":"ராமநாதபுரம்: `கொரோனா வார்டில் உணவு தரவில்லை!’ - நோயாளியின் கடிதமும் மருத்துவமனையின் விளக்கமும்","text":"<p>ராமநாதபுரம் அரசு மருத்துவமனையில் அனுமதிக்கப்பட்டுள்ள  கொரோனா நோயாளி ஒருவர் 'மரண வாக்குமூலம்' என்ற பெயரில் எழுதியுள்ள கடிதம், சமூக ஊடகங்களில் பரபரப்பை ஏற்படுத்தியுள்ளது.<\/p><figure><img src=\"https:\/\/gumlet.assettype.com\/vikatan\/2021-05\/40caeb78-e677-4243-b482-ced2af2434d4\/IMG_20210513_WA0018.jpg\" \/><figcaption>கொரோனா நோயாளியின் கடிதம்<\/figcaption><\/figure><p>கோவிட் பெருந்தொற்றின் இரண்டாம் அலை தீவிரமாகப் பரவிவரும் சூழலில் பாதிக்கப்படுவோர், பலியானோர் எண்ணிக்கை அதிகரித்துவருகிறது. மருத்துவமனைகளில் படுக்கை வசதி, ஆக்ஸிஜன் வசதி, மருந்துகள் பற்றாக்குறை ஏற்பட்டுள்ளது.<\/p><p>இந்தநிலையில் ராமநாதபுரம் மாவட்டத்தில் கொரோனா பாதிப்பு அதிகரித்து மரணங்களும் தொடர்கின்றன.<\/p><p>ராமநாதபுரம் அரசு மருத்துவமனையில் 600-க்கும் மேற்பட்டோர்  சிகிச்சை பெற்றுவருகின்றனர். மாவட்ட கலெக்டரும் கொரோனா பாதிப்பு ஏற்பட்டு மதுரை மருத்துவமனையில் சிகிச்சையில் இருக்கிறார்.<\/p><p>ராமநாதபுரம் அரசு மருத்துவமனையில் நோயாளிகளுக்குத் தேவையான அடிப்படை வசதிகள் இல்லை. போதிய மருத்துவ உபகரணங்கள் இல்லை. மருத்துவர் மற்றும் மருத்துவ உதவியாளர்கள் இல்லை. உணவுகளைச் சரியான நேரத்துக்குக் கொடுப்பதில்லை என்ற புகார்கள் தொடர்ந்துகொண்டிருக்கின்றன.<\/p><figure><img src=\"https:\/\/gumlet.assettype.com\/vikatan\/2021-05\/cbaa163c-a154-4281-962e-903b3a7a30d0\/corona_virus.jpg\" \/><figcaption>கொரோனா வைரஸ்<\/figcaption><\/figure><p>இந்தநிலையில், அங்கு  சிகிச்சையிலுள்ள யோகேஸ்வரன் என்பவர் 'மரண வாக்குமூலம்' என்று தலைப்பிட்டு ஒரு கடிதம் எழுதி, அதைச் சமூக ஊடகங்களில் பகிர்ந்திருப்பது அதிர்ச்சியையும் வேதனையையும் ஏற்படுத்தியிருக்கிறது.<\/p><p>அந்தக் கடிதத்தில் \"கொரோனாவால் பாதிக்கப்பட்டு நானும் என் பெற்றோரும் இங்கு அனுமதிக்கப்பட்டுள்ளோம். கடந்த இரண்டு நாள்களாகச்  சாப்பாடு தரவில்லை. இதை மருத்துவர்களிடமும், கண்காணிப்பாளரிடமும் புகார் செய்தும் எந்த நடவடிக்கையும் இல்லை. அலட்சியமாக நடந்துகொள்கிறார்கள். கொரோனா தொற்றால்  இறப்பதைவிட பசி, பட்டினியால் இறந்துவிடுவோம் என்பது உறுதியாகிவிட்டது. அதுபோல் இங்கு சுகாதாரக் கேடும் அதிகமாக இருக்கிறது. தமிழக அரசும், மாவட்ட நிர்வாகமும் எங்களைக் காப்பாற்ற வேண்டும்’ என்று தெரிவித்திருப்பவர்,<\/p><figure><img src=\"https:\/\/gumlet.assettype.com\/vikatan\/2021-05\/40caeb78-e677-4243-b482-ced2af2434d4\/IMG_20210513_WA0018.jpg\" \/><figcaption>கொரோனா நோயாளியின் கடிதம்<\/figcaption><\/figure><p>``என் உயிருக்கு எந்த ஆபத்து ஏற்பட்டாலும் அதற்கு மருத்துவமனை நிர்வாகத்தின் முறையற்ற செயல்பாடுதான் காரணம்’’ என்றும் குறிப்பிட்டுள்ளார்.<\/p><p>இந்தக் குற்றச்சாட்டு சம்பந்தமாக ராமநாதபுரம் அரசு மருத்துவமனை டீன் அல்லியிடம் பேசினோம். ``மருத்துவமனை நிர்வாகமும், மருத்துவர்கள், பணியாளர்களும் சிறப்பாகச் சேவை செய்துவருகிறார்கள். மூன்று வேளை சத்தான உணவு வழங்கப்படுகிறது. அனைத்து வசதிகளும் உள்ளன. ஒரு சில நோயாளிகள் தவறாகத் தகவல் பரப்புகிறார்கள். அர்ப்பணிப்போடு பணியாற்றும் மருத்துவர்களிடம் சண்டை போடுகிறார்கள். இவர்களை என்ன செய்வதென்றே தெரியவில்லை\" என்றார்.<\/p><p>உணவுப் புகார் சம்பந்தமாக நேற்று ராமநாதபுரம் எம்.எல்.ஏ காதர்பாட்சா முத்துராமலிங்கம் மருத்துவமனையில் விசாரணை நடத்தினார். இன்று சுகாதாரத்துறை அமைச்சர் ஆய்வு செய்வதாகத் தகவல் வந்திருக்கிறது.<\/p>","link":"https:\/\/www.vikatan.com\/government-and-politics\/healthy\/letter-shared-by-corona-patient-and-ramnad-hospital-dean-explanation","image":["https:\/\/gumlet.assettype.com\/vikatan\/2021-05\/f9f80d1e-1d8b-4fb7-8c9a-17204e6d8276\/IMG_20210513_WA0021.jpg"],"pubdate":"Sat, 15 May 2021 06:16:47 +0000"},{"title":"வாணியம்பாடி: 120 அடிக் கிணற்றில் பாய்ந்த டிராக்டர்! மாணவன் உயிரைப் பறித்த செல்ஃபி மோகம்!","text":"<p>திருப்பத்தூர் மாவட்டம், வாணியம்பாடி அருகேயுள்ள சின்னமோட்டூர் கிராமத்தைச் சேர்ந்தவர் கிருஷ்ணமூர்த்தி. இவர் மகன் சஞ்சீவி (வயது 19), சென்னையிலுள்ள தனியார் கேட்டரிங் சென்டரில் இரண்டாம் ஆண்டு படித்துவந்தார். தற்போது, விடுமுறை காரணமாக வீட்டிலிருந்த சஞ்சீவி, நேற்று அதே கிராமத்திலுள்ள ராஜேந்திரன் என்பவரின் நிலத்துக்குச் சென்றிருக்கிறார். அங்கு, சௌந்தர் என்பவர் டிராக்டரில்  உழுதுகொண்டிருந்தார். அதை வேடிக்கை பார்த்துக்கொண்டிருந்த சஞ்சீவி, தனது செல்போனில் வீடியோ எடுத்திருக்கிறார். மதிய இடைவெளியில், டிராக்டர் ஓட்டிய நபர்  சாப்பிடச் சென்றுவிட்டார். <\/p><figure><img src=\"https:\/\/gumlet.assettype.com\/vikatan\/2021-05\/361bb5aa-d947-4997-ab29-a2a590ac5015\/WhatsApp_Image_2021_05_14_at_8_06_33_PM.jpeg\" \/><figcaption>டிராக்டரில் அமர்ந்து சஞ்சீவி எடுத்த செல்ஃபி<\/figcaption><\/figure><p>சாவியை வண்டியிலேயே விட்டிருந்ததால், சஞ்சீவி டிராக்டரை இயக்க ஆசைப்பட்டிருக்கிறார். டிராக்டரில் ஏறி ஓட்டுநர் இருக்கையில் அமர்ந்த சஞ்சீவி, தனது செல்போனில் செல்ஃபி எடுத்து வாட்ஸ்அப்பில் ஸ்டேட்டஸாக வைத்திருக்கிறார். ஸ்டேட்டஸில், ‘டுடே டிரைவிங்’ என்று தன்னை மாடர்ன் விவசாயியாகக் காட்டிக்கொண்டு மகிழ்ந்திருக்கிறார். தொடர்ந்து, சாவியை ஆன் செய்து டிராக்டரை இயக்க முற்பட்டிருக்கிறார். அப்போது, டிராக்டர் தாறுமாறாக ஓடி அருகிலிருந்த 120 அடி ஆழமுள்ள கிணற்றில் பாய்ந்தது. டிராக்டருடன் சஞ்சீவியும் உள்ளே விழுந்தார்.<\/p><p>சத்தம் கேட்டு ஓடிவந்த விவசாய கூலித்தொழிலாளிகள், உடனடியாக வாணியம்பாடி தீயணைப்புத்துறையினருக்குத் தகவல் கொடுத்தனர். தீயணைப்பு வீரர்கள் விரைந்து வந்து மாணவன் சஞ்சீவியை மீட்கத் துரிதமாகச் செயல்பட்டனர். சுமார் ஐந்து மணி நேரம் போராடி கிணற்றிலிருந்த தண்ணீரை நான்கு மின் மோட்டார்கள் மூலம் வெளியேற்றிவிட்டு கிரேன் உதவியுடன் டிராக்டரையும் மேலே தூக்கினர். டிராக்டருக்கு அடியில் சிக்கியிருந்த சஞ்சீவியும் சடலமாக மீட்கப்பட்டார்.<\/p><figure><img src=\"https:\/\/gumlet.assettype.com\/vikatan\/2021-05\/c6b9f3fc-5403-45e1-aa9b-1d0459f4e1cf\/WhatsApp_Image_2021_05_14_at_8_06_33_PM__1_.jpeg\" \/><figcaption>கிணற்றிலிருந்து மீட்கப்படும் டிராக்டர்<\/figcaption><\/figure><p>அப்போது, கிணற்றைச் சுற்றிலும் திரண்டிருந்த உறவினர்களும், கிராம மக்களும் கதறி அழுதனர். பின்னர், மாணவன் சஞ்சீவியின் உடலைக் கைப்பற்றிய அம்பலூர் போலீஸார் பிரேத பரிசோதனைக்காக வாணியம்பாடி அரசு மருத்துவமனைக்கு அனுப்பிவைக்க ஆம்புலன்ஸில் ஏற்றினர். <a href=\"https:\/\/www.vikatan.com\/news\/tamilnadu\">மாணவனின் உடலை பிரேத பரிசோதனை செய்யாமல் ஒப்படைக்கக் கோரி உறவினர்கள் ஆம்புலன்ஸ் முன் அமர்ந்து போராட்டம் செய்தனர்<\/a>. போலீஸார் அவர்களைச் சமாதானம் செய்ததையடுத்து, அவர்கள் கலைந்து சென்றனர். இதையடுத்து, மாணவன் உடல் மருத்துவமனைக்கு அனுப்பிவைக்கப்பட்டது. இந்தச் சம்பவம், வாணியம்பாடிப் பகுதியில் பெரும் சோகத்தை ஏற்படுத்தியுள்ளது.<\/p>","link":"https:\/\/www.vikatan.com\/news\/tamilnadu\/student-died-in-a-tractor-accident-at-tirupattur","image":["https:\/\/gumlet.assettype.com\/vikatan\/2021-05\/827ced23-1e5c-4fad-813d-753a20e08fb9\/WhatsApp_Image_2021_05_14_at_8_06_33_PM__1_.jpeg"],"pubdate":"Sat, 15 May 2021 05:15:04 +0000"},{"title":"ஊரடங்கில் பசிபோக்கும் அன்பு சுவர் - நெகிழவைக்கும் கும்பகோணம் இளைஞர்களின் சேவை!","text":"<p>கொரோனா பரவலைத் தடுப்பதற்காக விதிக்கப்பட்ட ஊரடங்கால் வேலையிழந்த பலர் வருமானமின்றி தவிக்கின்றனர். பலரது வாழ்வாதாரம் பாதிக்கப்பட்டிருக்கிறது. இந்தச் சூழ்நிலையில், எந்தச் சங்கடமும் நேராமல் உணவின்றித் தவிப்போரின் பசியைப்  போக்கும்விதமாக கும்பகோணத்தில் இளைஞர்கள் சிலர் ஒன்றிணைந்து வித்தியாசமான முறையில் உணவு கொடுத்துவருவது நெகிழ்ச்சியடையவைத்திருக்கிறது.<\/p><figure><img src=\"https:\/\/gumlet.assettype.com\/vikatan\/2021-05\/b1db29ec-f81b-460a-a658-60f13359c754\/3b0063a8_7323_4082_8a4e_bb39e01cd132.jpg\" \/><figcaption>கொரோனா லாக்டெளனில் பசி போக்க வைக்கப்பட்டுள்ள உணவு<\/figcaption><\/figure><p>கும்பகோணத்தைச் சேர்ந்த இளைஞர்கள் சிலர் ஒன்றிணைந்து, `யார் கொடுக்குறதுன்னும் தெரியக் கூடாது, யாரும் பசியாகவும் இருக்கக் கூடாது' என்ற எண்ணத்தில், `அன்பு சுவர்’ என்ற அமைப்பை ஏற்படுத்தி, அதன் மூலம் உணவு சமைத்து பொட்டலமாக ரெடி செய்து ஓர் இடத்தில் வைத்துவிடுகின்றனர். உணவு தேவைப்படுபவர்கள் தாங்களாகப் போய், தங்களுக்கு தேவையான அளவு சாப்பாட்டை எடுத்துக்கொள்ளலாம். இளைஞர்கள் செய்துள்ள இந்த ஏற்பாட்டுக்குப் பெரும் வரவேற்பும் பாராட்டும் கிடைத்துள்ளது.<\/p><p>இது குறித்து இளைஞர்கள் குழுவின் ஒருங்கிணைப்பாளரான காளிதாஸ் என்பவரிடம் பேசினோம்.``கொரோனா பரவலுக்கு முன்பாகவே கும்பகோணத்தில் ஆதரவற்ற பலர் சாலையோரத்தில் வசித்துவந்தனர். தற்போது கொரோனா லாக்டெளன் அமலில் இருப்பதால் அவர்கள் உணவின்றி தவிக்கக்கூடிய நிலை ஏற்பட்டது. இதேபோல் தினக்கூலி வேலைபார்த்து வந்த பலர் வேலையிழந்துள்ளனர். திடீரென அவர்களுக்கு வருமானம் நின்றதால் என்ன செய்வதெனத் தெரியாமல் கையைப் பிசைந்து நிற்கக்கூடிய  நிலை உண்டானது. <\/p><figure><img src=\"https:\/\/gumlet.assettype.com\/vikatan\/2021-05\/df7aae58-83df-458b-bf5e-80dcda7e2ca6\/185240707_110371901226057_2827585078383862743_n.jpg\" \/><figcaption>உணவு<\/figcaption><\/figure><p>பட்டினியாகக் கிடந்தாலும் பரவாயில்லை என, யாரிடமும் கேட்க சங்கடப்பட்டுக் கொண்டு பலர் இருந்துவிடுவர். இது போன்ற சூல்நிலையைத் தவிர்க்கவும், எல்லோரும் பசியாறச் சாப்பிடும் வகையில், உணவு கொடுக்க ஏற்பாடு செய்தோம். இதை யார் கொடுக்கிறார்கள் என்பது சாப்பாட்டை எடுத்துக்கொள்பவர்களுக்குத் தெரியாத வகையில் இதற்கான ஏற்பாட்டைச் செய்ய நினைத்து பத்துக்கும் மேற்பட்ட இளைஞர்கள் இணைந்து `அன்பு சுவர்’ என்ற அமைப்பை தொடங்கினோம்.<\/p><p>தினமும் மதியம் 100 பேருக்கு தயிர், தக்காளி, எலுமிச்சை, சாம்பார் உள்ளிட்ட சாதங்கள் சமைத்து, அவற்றைப் பொட்டலங்களாக ரெடி செய்து சாரங்கபாணி கோயில் சந்நதி தெருவிலுள்ள கணிதமேதை ராமானுஜன் நினைவிடம் அருகே, மரச் சட்டகம் ஒன்றைவைத்து அதில் அடுக்கி வைத்துவிடுகிறோம். சாதத்துக்கான கூட்டு மற்றும் தண்ணீர் பாட்டிலையும் வைத்துவிடுகிறோம். அந்த இடத்தில் நாங்கள் யாருமே இருக்க மாட்டோம்.<\/p><p>Also Read: <a href=\"https:\/\/www.vikatan.com\/news\/politics\/minister-senthil-balaji-inagurates-his-own-scheme-thalapathi-kitchen-at-karur\">கரூர்: 'தளபதி கிச்சன்; மூன்று வேளை இலவச உணவு!'- தொடங்கிவைத்தார் அமைச்சர் செந்தில் பாலாஜி <\/a><\/p><p>பசியில் இருப்பவர்கள் அந்த இடத்துக்கு வந்து தங்களுக்குத் தேவையான உணவை எடுத்துக்கொண்டு செல்லாம். சங்கடத்தில் தவிக்கும் பலருக்கு இந்த முறை வரப்பிரசாதமாக இருக்கிறது. மதியம் 12 மணிக்கு உணவுப் பொட்டலத்தை வைத்துவிடுவோம். தேவைப்படுவோர் வந்து எடுத்துச் செல்கின்றனர். மூன்று நாள்களாக இதைச் செய்து வருகிறோம். ஒருவேளை உணவு மிச்சப்பட்டால் அவற்றை எடுத்துக்கொண்டு வந்து வெளியில் இருப்பவர்களுக்குக் கொடுத்துவிடுகிறோம். இதற்கு தினமும்  ரூ.2,000 செலவாகிறது. இருப்பவர்கள் கொடுக்கலாம், இல்லாதவர்கள் எடுக்கலாம் என்பதே இதன் நோக்கம். வயிறு பசிக்கும்போது யாரும் தயங்கி நிற்கக் கூடாது என்பதை உணர்ந்தவர்கள் இணைந்ததால், இது நடைமுறைக்கு வந்துள்ளது. ஒவ்வொரு நாளும் பல இளைஞர்கள் இதற்கான நிதி உதவியைச் செய்கின்றனர். கொரோனா லாக்டெளனுக்குப் பிறகும் இதைத் தொடரவிருக்கிறோம்\" என்றார்.<\/p><p>இளைஞர்களின் இந்தச் சேவை பாராட்டுதலுக்குரியது.<\/p>","link":"https:\/\/www.vikatan.com\/news\/general-news\/corona-lockdown-kumbakonam-youngster-give-food-for-needy","image":["https:\/\/gumlet.assettype.com\/vikatan\/2021-05\/2b76506c-a59f-4d9d-92c8-2ee893263502\/05d0d5e9_9c10_42d3_a9af_5459c867d9f7.jpg"],"pubdate":"Sat, 15 May 2021 01:30:00 +0000"},{"title":"பசு கோமியம் கொரோனாவில் இருந்து பாதுகாக்கிறது: பிரக்யா சிங் தாக்கூர் பேச்சு","text":"<p>மத்திய பிரதேசம் கோவிட் -19 2வது அலை மற்றும் கருப்பு பூஞ்சை தொடர்பான தொற்றுகளை எதிர்த்துப் போராடி வருகையில், போபால் எம்.பி சாத்வி பிரக்யா சிங் தாக்கூர் கொரோனா தொற்று நுரையீரல் பாதிப்பை எதிர்த்துப் போராடுவதில் இந்திய பசுவின் கோமியம் குடிப்பதின் நன்மைகளை அறிவுறுத்தியுள்ளார். மேலும், ஆக்ஸிஜன் பற்றாக்குறையைத் தடுக்க அரச மரம் மற்றும் துளசி போன்றவற்றை நடவு செய்யுங்கள் என்று அறிவுறுத்தியுள்ளார்.<\/p>\n\n\n\n<p>பிரக்யா தாக்கூர் ஞாயிற்றுக்கிழமை சாந்த் நகரில் நடைபெற்ற கூட்டத்தில் பேசியபோது, இந்த அறிக்கையை வெளியிட்டார். அங்கே அவர் 25 ஆக்ஸிஜன் செறிவூட்டிகளை ஹெட்கேவர் மருத்துவமனைக்கு நன்கொடையாக வழங்க வந்திருந்தார். இந்த நிகழ்ச்சியில் பேசிய பிரக்யா சிங் தாக்கூர், மோசமான மனநிலையுள்ளவர்கள் சுற்றுச்சூழலுக்கு சேதம் விளைவிப்பதாகவும், மரங்களை வெட்டுவதாகவும் குற்றம் சாட்டினார். அதுதான் இத்தகைய நிலைமைக்கு வழிவகுத்தது என்றும் அவர் கூறினார். “நாம் வேம்பு, ஆலமரம், துளசி, அரச மரம் போன்ற மரங்களையும், 24 மணி நேரமும் ஆக்ஸிஜனை கொடுக்கும் பிற தாவரங்களையும் நட வேண்டும். இந்த மரங்களை நாம் நட்டிருந்தால், இன்று நாம் இந்த பிரச்சினைகளை சந்தித்திருக்க மாட்டோம். இன்றைய நிலைமைக்கு யாராவது பொறுப்பாளர்கள் என்று கூறினால் அது அத்தகையவர்களாக தான் இருக்கும்” என்று பிரக்யா சிங் தாகூர் கூறினார்.<\/p>\n\n\n\n<p>மேலும், “மனந்திரும்புதல் என்ற முறையில், மரங்களை நடுவதற்கு உறுதியளிக்குமாறு அவர் மக்களை கேட்டுக்கொண்டார். ஒவ்வொரு குடும்பமும் தங்கள் குடும்ப உறுப்பினர்களின் பெயரில் 10 மரங்களை நட்டு அவற்றை வளர்த்து, அவைகளுக்கு உயிர் கொடுக்க வேண்டும். நாம் அவைகளுக்கு உரம், தண்ணீர் கொடுத்து அவற்றை வளர்க்க வேண்டும். அவை நமக்கு திரும்ப உயிரைக் கொடுக்கும். ஆக்ஸிஜன் தட்டுப்பாடு பீதி போன்ற நிலைமை இருக்காது” என்று பிரக்யா சிங் தாகூர் கூறினார்.<\/p>\n\n\n\n<p>போபாலில் ஒரு கோடி மரங்களை நட்டு, அவைகளுக்கு நீர்ப்பாய்ச்சுவதற்கு தண்ணீர் டேங்கர்களை வழங்குவதாக அவர் உறுதியளித்தார். அவற்றை வளர்ப்பதை விட மரங்களை நடவு செய்வது எளிது என்று விளக்கினார்.<\/p>\n\n\n\n<p>பின்னர், பிரக்யா சிங் தாக்கூர், ஒரு நாட்டு பசுவின் கோமியத்தை குடிப்பதன் நன்மைகளை விவரித்தார். “நாம் ஒரு நாட்டு பசுவின் கோமியத்தை குடித்தால், அது நம் நுரையீரலில் ஏற்படும் தொற்றுநோய்களைக் குணப்படுத்துகிறது. நான் மிகுந்த வேதனையில் இருக்கிறேன். ஆனால், நான் தினமும் கோமியம் குடிப்பேன். இதன் காரணமாக, நான் கொரோனாவுக்கு எந்த மருந்துகளையும் எடுக்க வேண்டியதில்லை. மேலும், கடவுளின் ஆசீர்வாதத்துடன் நான் கொரோனாவால் பாதிக்கப்படவில்லை. நான் சரியான வகையான மருந்துகளை (பசு கோமியம்) எடுத்துக்கொள்வதால் அது அப்படியே இருக்கும்.” என்று பிரக்யா சிங் தாக்கூர் கூறினார்.<\/p>\n\n\n\n<p>பிரார்த்தனை செய்தபின் பசுவின் கோமியத்தை உட்கொள்வதாக அவர் விளக்கினார். “நீங்கள் எனக்கு அமிர்தத்தைப் போன்றவர்கள், நான் உன்னை நுகர்கிறேன். தயவுசெய்து என்னைப் பாதுகாக்கவும், ஏனென்றால் என் வாழ்க்கை தேசத்துக்கானது” என்று கூறினார்.<\/p>\n\n\n\n<p>இந்த நிலையில், பிரக்யா சிங் தாக்கூர் தனது போபால் தொகுதியில் இருந்து கோவிட் நிவாரணத்திற்கு வரவில்லை என்ற குற்றச்சாட்டை எதிர்கொண்டுள்ளார். போபால் மத்தியப் பிரதேசத்தில் மிக அதிக தொற்றுகளைக்கொண்ட இரண்டாவது மாவட்டம் ஆகும். கடந்த மாதம் போபாலில் பிரக்யா சிங் தாக்கூர் காணவில்லை என்று பல சுவரொட்டிகள் ஒட்டப்பட்டிருந்தது. மேலும், அவர் தனது தொகுதியில் இல்லாதது குறித்து பலர் கேள்வி எழுப்பியிருந்தனர். இருப்பினும், தனது அலுவலகத்திலிருந்து செயல்படும்போது தான் எல்லா உதவிகளையும் அளித்து வருவதாகவும், சமூக ஊடகங்களில் தனது பணியை விளம்பரப்படுத்தத் தவறியதே அவரது ஒரே தவறு என்றும் அவர் கூறினார்.<\/p>\n\n\n\n<p><strong>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a>&#8220;<\/strong><\/p>","link":"https:\/\/tamil.indianexpress.com\/india\/pragya-singh-thakur-speech-cow-urine-protects-from-covid-304286\/","image":["https:\/\/tamil.indianexpress.com\/wp-content\/uploads\/2021\/05\/Pragya-Thakur.jpg"],"pubdate":"Mon, 17 May 2021 22:47:32 +0530"},{"title":"பிரசவத்துக்கு மட்டுமல்ல.. ஆக்ஸிஜன் அவசரத்துக்கும் இலவசம்..! அசத்தல் ஆட்டோக்காரர்கள்","text":"இதுவரை பிரசவத்திற்கு மட்டுமே இலவசமாக அறியப்பட்ட ஆட்டோவை, ஆக்ஸிஜன் தேவைப்படும் நோயாளிகளுக்காக இலவச ஆம்புலன்ஸ் ஆக மாற்றி, சென்னை வியாசர்பாடி சட்டக்கல்லூரி மாணவர்கள் செய்து வரும் மனிதநேய சேவை குறித்து விவரிக்கின்றது இந்த செய்தி தொகுப்பு...\nஆக்ஸிஜன் பொருத்தப்பட்ட தனியார் ஆம்புலன்ஸ் கிடைப்பதில் உள்ள சிரமத்தை உணர்ந்து பல்வேறு சமூக ஆர்வலர்கள் தங்களால் முடிந்த உதவிகளை மேற்கொண்டு வருகின்றனர். இந்த நிலையில் சென்னை வியாசர்பாடியில் உள்ள சட்டக்கல்லூரி மாணவர்கள் ஒன்றிணைந்து ஆக்ஸிஜன் தேவைப்படும் கொரோனா நோயாளிகளுக்கு உதவும் பொருட்டு, இலவச ஆக்ஸிஜன் ஆட்டோ சேவையை செய்து வருகின்றனர்\nசட்டக்கல்லூரி மாணவர்கள், வியாசை தோழர்கள் என்ற தன்னார்வ அமைப்பை ஏற்படுத்தி 24 மணி நேரமும் இந்த இலவச ஆக்ஸிஜன் ஆட்டோ சேவையை செய்து வருகின்றனர். ஏழை எளிய நோயாளிகள் மட்டுமல்ல உயிர்காக்கும் ஆக்ஸிஜனின் அவசரத் தேவைக்கு தங்களை எந்த நேரத்திலும் அழைக்கலாம் என்கிறார் வழக்கறிஞர் சரத்குமார்.\nதனியார் மற்றும் அரசு மருத்துவமனைகளில் படுக்கை கிடைக்கும் வரையில் தங்கள் ஆட்டோக்களில் அமர்ந்து ஆக்ஸிஜன் தேவையை நோயாளிகள் பூர்த்தி செய்து கொள்ளும் வகையில் உதவி வருவதாக தெரிவிக்கும் வழக்கறிஞர் சரத்குமார், ஆட்டோ உதவி தேவைப்படுவோர் 9791858078, மற்றும் 7305738473 ஆகிய செல்போன் எண்களை 24 மணி நேரமும் அழைக்கலாம் என்று கேட்டுக் கொண்டுள்ளார்\nஇலவச ஆக்ஸிஜன் ஆட்டோவை கொடுத்து அரவணைப்புடன் கூடிய கனிவான மனித நேய சேவையால் வியாசர்பாடி பகுதி மக்களின் மனங்களில் உயர்ந்து நிற்கின்றனர் இந்த சட்டக்கல்லூரி மாணவர்கள்.\nகொரோனா நிவாரண பணிகளை அரசு வேகமாக முன்னெடுத்து வரும் நிலையில் தனியார் தொண்டு நிறுவனங்களும், அள்ளிக் கொடுக்கும் நிலையில் உள்ள செல்வந்தர்களும் கை கோர்த்தால் இன்னும் பலருக்கு சுவாசத்தை வழங்க இயலும், சமூகத்தில் முககவசம் அணிந்து கொரோனா சங்கிலியை உடைப்பதுடன், அனைவரும் உதவி கிடைக்க அரசுடன் கரம்கோர்த்து, தேவையான உதவிகளை செய்து கொரோனா உயிரிழப்பை தடுப்போம்..!","link":"https:\/\/www.polimernews.com\/view\/146444-பிரசவத்துக்கு-மட்டுமல்ல..-ஆக்ஸிஜன்-அவசரத்துக்கும்-இலவசம்..!-அசத்தல்-ஆட்டோக்காரர்கள்","image":["http:\/\/img.polimernews.com\/uploads\/web\/images\/original\/1621270260146444.jpg"],"pubdate":"Mon, 17 May 2021 22:18:54 +0530"},{"title":"கொரோனாவால் அசுரன் பட நடிகர் நிதீஷ் வீரா மரணம்; அலட்சியம் வேண்டாம் என வெற்றிமாறன் உருக்கம்","text":"<p>அசுரன், புதுப்பேட்டை, காலா உள்ளிட்ட பங்களில் நடித்த நடிகர் நிதீஷ் வீரா கொரோனா பாதிப்பால் இன்று மரணம் அடைந்தார். அவருக்கு வயது 45. நடிகர் நிதீஷ் வீரா மறைவுக்கு இயக்குனர் வெற்றிமாறன் உள்ளிட்ட சினிமா துறையினர் பலரும் இரங்கல் தெரிவித்துள்ளனர்.<\/p>\n\n\n\n<p>கொரோனா வைரஸ் தொற்று நோய்க்கு பிரபலங்கள் முதல் சாமானியன் வரை பலரும் பாதிக்கப்பட்டு பலியாகி வருகின்றனர். கொரோனா வைரஸ் தொற்று பரவல் 2வது அலையில் பிரபலங்கள் கே.வி.ஆனந்த், பாண்டு, மாறன், ஆகியோர் கொரோனா தொற்றால் இறந்தனர். கொரோனா பாதிப்பு உயிரிழப்புகள் இல்லாமல், திடீர் மாரடைப்பால் நடிகர் விவேக், நெல்லை சிவா ஆகியோர் உயிரிழதனர். தமிழ் சினிமா உலகில் நடிகர்கள், இயக்குனர்கள், பாடகர்கள் என அடுத்தடுத்து நடந்த மரணங்களால் திரைத்துறையினர் அதிர்ச்சியில் உள்ளனர்.<\/p>\n\n\n\n<p>இந்த நிலையில், அசுரன், புதுப்பேட்டை, வெண்ணிலை கபடிகுழு, காலா ஆகிய படங்களில் நடித்து பிரபலமான நடிகர் நிதீஷ் வீரா கொரோனா தொற்றால் பாதிக்கப்பட்டு சிகிச்சை பலனின்றி உயிரிழந்தார். நடிகர் நிதீஷ் வீரா மறைவுக்கு திரைத் துறையினர் பலரும் இரங்கல் தெரிவித்துள்ளனர்.<\/p>\n\n\n\n<p>நடிகர் நிதீஷ் வீரா அசுரன் படத்தில் முக்கிய கதாபாத்திரத்தில் நடித்ததன் மூலம் கவனம் பெற்றவர். அவருடைய மறைவுக்கு இயக்குனர் வெற்றிமாறன் இரங்கல் தெரிவித்துள்ளார். மேலும், நிதீஷ் வீரா பற்றி நினைவுகூர்ந்து பேசிய அவர் கொரோனா வைரஸ் தொற்று நோய் காலத்தில் இளைஞர்கள் அலட்சியமாக இருக்க வேண்டாம் பொறுப்பாக இருக்க வேண்டும் என்று உருக்கமாக வேண்டுகோள் விடுத்துள்ளார்.<\/p>\n\n\n\n<p>கொரோனா தொற்றால் உயிரிழந்த நடிகர் நிதீஷ் வீராவின் மறைவுக்கு இரங்கல் தெரிவித்தும் அவரை நினைவுகூர்ந்தும் இயக்குனர் வெற்றிமாறன் வெளியிட்டுள்ள வீடியோவில் கூறியிருப்பதாவது: “நண்பர் நித்திஷ் ஆஸ்பத்திரியில் இருக்கிறார் என்று நேத்து சாயங்காலம் எனக்கு தகவல் சொன்னாங்க… சரி எப்படி இருக்கார்னு சொல்லி விசாரிச்சு கேட்டுக்கொண்டிருந்தேன். இன்னும் இரண்டு நாளில் முன்னேற்றம் இருக்கும்னு டாக்டர் சைட்ல சொன்னாங்க… இன்னைக்கு காலைல 6 மணிக்கு அவர் இறந்துட்டார்னு செய்தி வந்துச்சு. அவரை வந்து எனக்கு புதுப்பேட்டை படத்தில் இருந்தே தெரியும். அப்ப நான் உதவி இயக்குனரா இருந்தேன். நான் தனுஷ் மூலமா ஒரு படம் பண்ணப் போறதா தெரிஞ்சுகிட்டு என்னை சந்திக்க வருவாரு. அப்போதிலிருந்து எங்களுக்கு பழக்கம் இருந்தது. ஒரு நடிகரா அவருக்கு நிறைய மேடு பள்ளங்கள் இருந்துகொண்டே இருந்தது. நாங்க 2 பேரும் சேர்ந்து அசுரன் படத்திலதான் வொர்க் பண்ணோம். அதற்குப் பிறகு நிறைய படங்கள் நடிக்க வாய்ப்பு வருகிறது என்று சொல்லி சந்தோஷப்பட்டுக்கொண்டிருந்தார். அவர் தனது வாழ்க்கையை திரும்ப தொடங்குவதாக சொல்லிக்கொண்டிருந்தார். ஆனால், அவருடைய இறப்பு அவருடைய குடும்பத்துக்கு பெரிய இழப்பு. அவருடைய நெருங்கிய நண்பர்களுகும் என்னைப் போல அவரைத் தெரிந்தவர்களுக்கும் ஒரு பெரிய இழப்பு.<\/p>\n\n\n\n<p>பலரும் இந்த கொரோனாலாம் இல்லை. ஏமாற்று வேலை. சும்மா, இதன் நோக்கம் இதுதான் என பலவிதமாக சொல்லி கேட்டிருக்கேன். ஆனால் இந்த வருடம் நமக்கு தெரியவில்லை என்றாலும் கூட நமக்கு பிடித்தவர்களை, நெருக்கமானவர்களை கொரோனா தாக்குகிறது.<\/p>\n\n\n\n<p>நாம் கவனமாகவும் பாதுகாப்பாகவும் இருக்க வேண்டிய காலம் இது. முடிந்தவரை மாஸ்க் அணிவதை கடைபிடித்தால் கொரோனாவை பெருமளவு கட்டுப்படுத்த முடியும் என சொல்கிறார்கள். ஜப்பானில், கொரோனா வைரஸை வைத்து டெஸ்ட் செய்யும்போது மாஸ்க் அணிந்தால் 70 % தொற்றை தடுக்க முடியும் என கண்டறிந்துள்ளார்கள். மாஸ்கை மூக்குக்கு கீழே இருக்குமாறு என்றெல்லாம் இல்லாமல், சரியாக போட வேண்டும். கைகளை சுத்தமாக வைத்திருக்க வேண்டும்.<\/p>\n\n\n\n<p>ஒருவேளை கொரோனா பாஸிட்டிவாக இருந்தால், தனிமைப்படுத்திக் கொள்ளுங்கள். நாம் மிகவும் நம்பும் மருத்துவர்களுடன் ஆலோசிக்கலாம். டாக்டர்கள் ஆக்ஸிஜன் அளவு 95% &#8211; 94% என குறைவதை ஆக்ஸி மீட்டர் மூலம் அறிந்தால் கூட எச்சரிக்கை இல்லாமல் இருக்கிறார்கள். நாம் சரியான நேரத்துக்கு விரைவாக மருத்துவரை அணுகினால் மட்டுமே அவர்களின் சிகிச்சை நமக்கு உறுதுணையாக அமையும். மருத்துவர்கள் தடுப்பூசி போட்டுக்கொள்ள சொல்லி வலியுறுத்துகிறார்கள். தடுப்பூசி போட்டுக்கொண்டவர்களுக்கு தொற்று வருகிறது. நுரையீரல் பாதிப்பு பெரிதாக இல்லை என்கிறார்கள்.<\/p>\n\n\n\n<p>எனக்கு வராது, நான் தினமும் ஆரோக்கியமான உடற்பயிற்சி செய்கிறேன், பாதிக்காது என்றெல்லாம் சொல்ல கூடாதென நினைக்கிறேன். வீட்டை விட்டு வெளியே வரும் இளைஞர்கள் உடல் வலிமையுடையவர்களாக இருக்கலாம். ஆனால் வீட்டில் குழந்தைகள், பெரியவர்கள் இருக்கிறார்கள். ஆக இளைஞர்களுக்கு பொறுப்பு இருப்பதாக பாருங்கள். மாஸ்க் அணிந்துகொள்ளுங்கள். உங்கள் உயிர் உங்களை விட உங்கள் குடும்பத்தாருக்கும் சுற்றத்தார்க்கும் முக்கியம்.! பொறுப்புடன் இருந்தால் மட்டுமே கொரோனாவை ஜெயிக்க முடியும். பாதுகாப்பாக இருங்கள்” என உருக்கமுடன் வேண்டுகோள் விடுத்துள்ளார்.<\/p>\n\n\n\n<p><strong>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a>&#8220;<\/strong><\/p>","link":"https:\/\/tamil.indianexpress.com\/entertainment\/asuran-actor-nitish-veera-dies-of-covid-19-director-vertrimaaran-request-to-youngsters-to-be-with-responsible-304277\/","image":["https:\/\/tamil.indianexpress.com\/wp-content\/uploads\/2021\/05\/nithish-veera.jpg"],"pubdate":"Mon, 17 May 2021 21:27:46 +0530"},{"title":"பொதுமக்கள் மருத்துவரின் அறிவுரை இல்லாமல் சுயமாக புகை போடுதல் கூடாது – அமைச்சர் மா.சு வேண்டுகோள்","text":"<p>பொதுமக்கள் மருத்துவரின் அறிவுரை இல்லாமல் ஃபேஸ்பு மற்றும் சமூக வலை தளங்களில் வருகின்ற புகை போடுதல் என்ற ஒன்றை சுயமாக எடுத்துக்கொள்ளக் கூடாது என்று தமிழக மருத்துவ மற்றும் மக்கள் நல்வாழ்வுத் துறை அமைச்சர் மா.சுப்பிரமணியன் வேண்டுகோள் விடுத்துள்ளார்.<\/p>\n\n\n\n<p>கொரோனா வைரஸ் தொற்று பரவல் 2வது அலை காரணமாக கொரோனா தொற்று எண்ணிக்கை வேகமாக அதிகரித்து வருகிறது. அதே போல, உயிரிழப்புகளும் அதிக எண்ணிக்கையில் பதிவாகி வருகிறது. கொரோனா தொற்றால் பாதிக்கப்பட்டவர்களுக்கு மருத்துவ ஆக்ஸிஜன் தேவை அதிகரித்துள்ளதால் மருத்துவ ஆக்ஸிஜன் தட்டுப்பாடும் ஏற்பட்டுள்ளது. கொரோனாவால் பாதிக்கப்பட்டவர்களுக்கு அரசு மருத்துவமனைகளில் சிகிச்சை அளிக்கப்பட்டு வருகிறது. கொரோனா சிகிச்சைக்கு தமிழக அரசு சார்பில் சித்தா கோவிட் பராமரிப்பு மையங்கள் அமைக்கப்பட்டு சிகிச்சை அளிக்கப்பட்டு வருகிறது. கொரோனா தடுப்பு பணியில் தமிழக அரசு தீவிரமாக செயல்பட்டு வருகிறது.<\/p>\n\n\n\n<p>இந்த சூழலில், கொரோனாவால் பாதிக்கப்பட்ட சிலர், அறிகுறி உள்ளவர்கள் ஃபேஸ்புக் மற்றும் சமூக வலைதளங்களில் வருகிற வீடியோக்களைப் பார்த்து மருத்துவரின் அறிவுரை இல்லாமல் சுயமாக புகை போடுதல், ஆவி பிடித்தல் ஆகிய செயல்களில் ஈடுபடுகின்றனர். இதனால், அவர்களுடைய நுரையீரல் மேலும் பாதிக்கப்படுகிற நிலை ஏற்பட்டுள்ளது. அப்படியான, நிலையில் உள்ள நோயாளிகள் அரசு மருத்துமனை மருத்துவர்களின் கவனத்துக்கு வந்தது.<\/p>\n\n\n\n<p>இதையடுத்து, ஃபேஸ்புக் மற்றும் சமூக வலைதளங்களில் வருகிற புகைபோடுதல் என்ற ஒன்றை பொதுமக்கள் சுயமாக எடுத்துக்கொள்ளக் கூடாது என்று மருத்துவ மற்றும் மக்கள் நல்வாழ்வுத் துறை அமைச்சர் மா.சுப்பிரமணியன் அறிவுறுத்தியுள்ளார்.<\/p>\n\n\n\n<p>இது குறித்து மருத்துவ மற்றும் மக்கள் நல்வாழ்வுத் துறை அமைச்சர் மா.சுப்பிரமணியன் வெளியிட்டுள்ள செய்திக் குறிப்பில் கூறியிருப்பதாவது: “தமிழக முதல்வரின் உத்தரவுப்படி மருத்துவம் அம்ற்றும் மக்கள் நல்வாழ்வுத் துறை உலக சுகாதார நிறுவனத்தின் மருத்துவ நெறிமுறைகளின்படி கொரோனா நோய் தொற்றுக்கு சிகிச்சை அளிக்கும் வழிமுறைகளை வகுத்துள்ளது. கொரோனா நோய் தொற்றுக்கு அரசு அறிவித்த வழிகாட்டு நெறிமுறைகளின்படி மருத்துவ சிகிச்சை எடுத்துக்கொள்ள வேண்டும். பொது மக்கள் தாங்களாகவே சுய வைத்தியம் என்ற பெயரில் சிகிச்சை எடுத்துக் கொள்வது மிகவும் தவறாகும். அவ்வாறான சிகிச்சை முறைகள் உயிருக்கு ஆபத்தை ஏற்படுத்தும். அழுத்தமான காற்று புகை போடுதல் என்ற ஒன்று தற்போது பொதுமக்களிடையே பரவி வருகிறது. இந்த புகை போடுதல் மூலம் அழுத்தமான காற்று அவர்களின் வாய் வழியே சென்று அவர்களின் நுரையீரலை பாதிக்கும் வாய்ப்பு உள்ளது. இதுமட்டுமல்லாமல் அவர்கள் வாயை திறந்து புகையை பிடிக்கும் போது வைரஸ் கிருமியானது அருகில் உள்ளவர்களுக்கு மிக வேகமாக பரவும் வாய்ப்பு உள்ளது. இது மருத்துவ நெறிமுறைகளின்படி இதனை மருத்துவ சிகிச்சையாக கருத முடியாது. நோய் தொற்று ஏற்பட்டவுடன் பொதுமக்கள் தாங்களாகவே வீட்டுமுறை வைத்தியம் செய்வதை விட்டு மருத்துவரை அணுகி முறையான சிகிச்சை மேற்கொள்ள வேண்டும்.<\/p>\n\n\n\n<p>தமிழக முழுவதும் கோவிட் நோயாளிகளுக்காக சிறப்பு சித்த மருத்துவ சிகிச்சை நடைபெற்று வருகிறது. இந்த கோவிட் வைரஸ் என்பது புதுமையான நோயாகாவும் இது நேரடியாக நுரையீரலை பாதிக்கும் தன்மை உடையதாக இருப்பதாலும் மருத்துவருடைய அறிவுரை இல்லாமல் புகை போடுதல் என்பதை பயன்படுத்தக் கூடாது.<\/p>\n\n\n\n<p>சித்தா கோவிட் கேர் மையத்தில் பயன்படுத்தப்படும் மருத்துவ முறையானது மருத்துவர்களின் மேற்பார்வையின் கீழ் மாநில அரசு மருத்துவ குழு ஒன்று அமைத்து அதன் வழிகாட்டுதலின்படி உள்மருந்து மற்றும் பிர மருத்துவ முறைகளை கூறியுள்ளது. எனவே, பொதுமக்கள் மருத்துவரின் அறிவுரை இல்லாமல் ஃபேஸ்புக் மற்றும் சமூக வலைதளங்களில் வருகின்ற புகை போடுதல் என்ற ஒன்றை சுயமாக எடுத்துக்கொள்ள கூடாது என்று அறிவுறுத்தப்படுகிறது.” என்று தெரிவித்துள்ளார்.<\/p>\n\n\n\n<p><strong>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a>&#8220;<\/strong><\/p>","link":"https:\/\/tamil.indianexpress.com\/tamilnadu\/minister-ma-subramanian-advising-against-the-use-of-steam-inhalation-without-doctors-advice-304272\/","image":["https:\/\/tamil.indianexpress.com\/wp-content\/uploads\/2021\/05\/Ma.Subramanian.jpg"],"pubdate":"Mon, 17 May 2021 20:11:48 +0530"}]