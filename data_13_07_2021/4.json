[{"title":"இனி ஊடக விவாதங்களில் அதிமுக பங்கேற்காது... ஓபிஎஸ் - இபிஎஸ் கூட்டாக அதிரடி அறிவிப்பு..!","text":"இதுதொடர்பாக ஓபிஎஸ்-ஈபிஎஸ் கூட்டாக வெளியிட்டுள்ள அறிக்கையில், “மக்களின் அடிப்படைத் தேவைகள், தினசரி பிரச்னைகள் பல இருக்கிறபோது, அதைப்பற்றி எல்லாம் சிறிதளவும் கவலைப்படாமல், ஜனநாயகத்தின் நான்காம் தூண்களாக இருக்கக்கூடிய ஊடக நிறுவனங்கள், அதிமுகவின் புகழுக்கு இழுக்கு ஏற்படுத்தும் வகையிலும் சிறுமைப்படுத்தும் நோக்கிலும் மனம்போன போக்கில் ஊடக அறத்திற்குப் புறம்பாகவும் கழகத் தலைவர்களுக்கு களங்கத்தை ஏற்படுத்துகிற விதத்திலும், விவாத தலைப்புகளை வைத்து நிகழ்ச்சிகளை தொடர்ந்து நடத்துவது வருத்தத்தையும் வேதனையையும் அளிக்கிறது. மேற்சொன்ன காரணங்களால், ஊடக விவாதங்களில் அதிமுக சார்பில் கழக நிர்வாகிகளோ, செய்தித் தொடர்பாளர்களோ, கழகத்தைச் சார்ந்தவர்களோ யாரும் இனி பங்கேற்க மாட்டார்கள் என்பதையும் எங்களைப் பிரதிநிதிப்படுத்துவதாகக் கூறிகொண்டு யாரையும் வைத்து பேசுவதை நிறுத்துமாறும் அன்புடன் கேட்டுக்கொள்கிறோம். கழகத்தின் பெயரை வேறு எந்த வகையிலும் பிரதிபலிக்கும்படி யாரையும் தங்கள் ஊடக வழியாக கருத்துகளை தெரிவிக்க அழைக்கவோ, அனுமதிக்கவோ வேண்டாம் என்றும் வேறு யாரையும் அழைத்து அவர்களை அதிமுக என்று அடையாளப்படுத்த வேண்டாம் என்றும் கேட்டுக்கொள்கிறோம்” என்று அறிக்கையில் கூறப்பட்டுள்ளது. &nbsp;","link":"https:\/\/tamil.asianetnews.com\/politics\/aiadmk-will-not-participate-in-media-debates-anymore-ops-eps-joint-action-announcement--qw52vo","image":["https:\/\/static.asianetnews.com\/images\/01em0j8e93qhw2jagetrzaxdyp\/eps-ops-jpg_760x400.jpg"],"pubdate":"Mon, 12 Jul 2021 09:25:01 +0530"},{"title":"5 விக்கெட் எடுத்துட்டு இந்த அலப்பறையை எல்லாம் பண்ணுப்பா..! ஷாஹீன் அஃப்ரிடியை விளாசிய அக்தர்","text":"இங்கிலாந்துக்கு சுற்றுப்பயணம் சென்றுள்ள பாகிஸ்தான் அணி, 3 ஒருநாள் போட்டிகள் கொண்ட தொடரின் முதல் 2 போட்டிகளிலும் படுமோசமாக தோற்று தொடரை இழந்தது. 2 போட்டிகளிலுமே பேட்டிங் படுமோசமாக இருந்தது. பவுலிங்கும் சொல்லும்படியாக இல்லை. ஆனால் பேட்டிங் படுமோசம்.  ஒயின் மோர்கன் தலைமையிலான இங்கிலாந்து அணியில் சிலருக்கு கொரோனா தொற்று உறுதியானதையடுத்து, அந்த அணியை முற்றிலுமாக மாற்றி பென் ஸ்டோக்ஸ் தலைமையில் அனுபவமற்ற வீரர்களை கொண்ட அணியை களமிறக்கியது இங்கிலாந்து. ஆனால் அந்த இங்கிலாந்து அணியிடமே படுதோல்வி அடைந்தது.  அனுபவமற்ற இங்கிலாந்து அணியிடம் பாகிஸ்தான் அடைந்த படுதோல்வி, அந்த அணியின் முன்னாள் ஜாம்பவான்கள் மத்தியில் கடும் அதிருப்தியை ஏற்படுத்தியிருக்கிறது. இன்சமாம் உல் ஹக், அக்தர் ஆகியோர் பாக்., அணியை விமர்சித்திருந்தனர்.  அணிக்காக சிறப்பான பங்களிப்பை செய்து வெற்றி பெற வைக்காமல், ஒரு விக்கெட் எடுத்தால் கூட ஃப்ளையிங் கிஸ் கொடுத்து கொண்டாடும் ஷாஹீன் அஃப்ரிடியை விமர்சித்துள்ளார் அக்தர்.  ஷாஹீன் அஃப்ரிடி குறித்து பேசியுள்ள ஷோயப் அக்தர், ஷாஹீன் அஃப்ரிடிக்கு விக்கெட் எடுப்பதை விட ஃப்ளையிங் கிஸ் கொடுக்கத்தான் பிடித்திருக்கிறது. 5 விக்கெட் வீழ்த்தினாலோ அல்லது எதிரணியின் பேட்டிங் ஆர்டரை சிதைத்து அணியின் வெற்றிக்கு உதவினாலோ ஃபிளையிங் கிஸ் கொடுத்து, கட்டிப்பிடித்து கொண்டாடலாம். வெறும் ஒரு விக்கெட்டுக்குலாம் இது தேவையா என்று அக்தர் விமர்சித்துள்ளார்.  இங்கிலாந்து அணிக்கு எதிரான 2 ஒருநாள் போட்டிகளிலும் சேர்த்தே 2 விக்கெட் மட்டுமே வீழ்த்தியுள்ளார் ஷாஹீன் அஃப்ரிடி. &nbsp;","link":"https:\/\/tamil.asianetnews.com\/sports-cricket\/shoaib-akhtar-slams-shaheen-afridi-for-his-flying-kiss-celebration-without-acheiving-anything-qw52se","image":["https:\/\/static.asianetnews.com\/images\/01fadpn6ytdj5v75hqqfnnqpne\/shaheen-afridi-jpg_760x400.jpg"],"pubdate":"Mon, 12 Jul 2021 09:23:02 +0530"},{"title":"ஜெய்ஹிந்த்.. ஜெய் தமிழ்நாடு.. தனியார் நிகழ்ச்சியில் தமிழக ஆளுநர் நிகழ்த்திய உரை..!","text":"திருவள்ளூர் மாவட்டம் பெரியபாளையம் அருகே உள்ள தண்டலம் கிராமத்தில் தனியார் அறக்கட்டளை சார்பில் தனியார் மருத்துவமனையை தமிழக ஆளுநர் பன்வாரிலால் புரோஹித் திறந்து வைத்தார். இந்த நிகழ்ச்சியில் பேசிய பன்வாரிலால் புரோஹித், “கொரோனா தடுப்பு நெறிமுறைகளை மக்கள் முறையாக கடைபிடிக்க வேண்டும்” எனக் கேட்டுக்கொண்டார். இறுதியில் தனது உரையை முடிக்கும் போது ஆளுநர் பன்வாரிலால் புரோஹித், “ஜெய்ஹிந்த், ஜெய் தமிழ்நாடு” என்று கூறி உரையை நிறைவு செய்தார். புதிய அரசு பொறுப்பேற்ற பிறகு தமிழக சட்டப்பேரவை ஆளுநர் உரையுடன் கடந்த மாதம் தொடங்கியது. இந்தக் கூட்டத்தொடரில் பேசிய திருச்செங்கோடு எம்.எல்.ஏ. ஈஸ்வரன், “கடந்த முறை ஆளுநர் நன்றி, வணக்கம், ஜெய்ஹிந்த் என்று போட்டிருந்தது. ஆனால், இந்த உரையில், ஜெய்ஹிந்த என்ற அந்த வார்த்தை இல்லை என்பதை பதிவு செய்ய விரும்புகிறேன்” என்று தெரிவித்திருந்தார். ஈஸ்வரனின் இந்தப் பேச்சு சர்ச்சையைக் கிளப்பியது. இந்நிலையில், &nbsp;தனியார் நிகழ்ச்சியில் ‘ஜெய்ஹிந்த் மற்றும் ஜெய் தமிழ்நாடு’ என ஆளுநர் பன்வாரிலால் புரோஹித் கூறியிருப்பது முக்கியத்துவம் பெற்றது.","link":"https:\/\/tamil.asianetnews.com\/politics\/jaihind-jai-tamil-nadu-the-governor-of-tamil-nadu-who-knelt-at-a-private-event--qw52eo","image":["https:\/\/static.asianetnews.com\/images\/01dqej3qfsmjn3azxbgb1zvvfg\/panwari_760x400.gif"],"pubdate":"Mon, 12 Jul 2021 09:14:49 +0530"},{"title":"1 - 12-ஆம் வகுப்பு வரை பள்ளிப் பாடத்திட்டத்தில் கருணாநிதி வாழ்க்கை வரலாறு... திண்டுக்கல் லியோனி அதிரடி..!","text":"தமிழ்நாடு அரசு பாடநூல் மற்றும் கல்வியியல் கழகத் தலைவராக பட்டிமன்ற நடுவர், பேச்சாளர் திண்டுக்கல் லியோனியை தமிழக அரசு நியமித்தது. தமிழக சட்டப்பேரவை தேர்தல் பிரசாரத்தின்போது பெண்கள் குறித்து லியோனி&nbsp;தெரிவித்த&nbsp;கருத்துகள் சர்ச்சையை ஏற்படுத்தியிருந்தது. இந்நிலையில் லியோனி தமிழ்நாடு பாடநூல் கழக தலைவராக&nbsp;நியமனம் செய்யப்பட்டதற்கு பல்வேறு அரசியல் கட்சித் தலைவர்கள் எதிர்ப்பு தெரிவித்தனர். இந்த எதிர்ப்புக்கு மத்தியில்&nbsp;தமிழ்நாடு அரசு பாடநூல் மற்றும் கல்வியியல் கழகத் தலைவராக &nbsp;திண்டுக்கல் லியோனி இன்று பொறுப்பேற்றார். பள்ளிக்கல்வித் துறை அமைச்சர் அன்பில் மகேஷ் பொய்யாமொழி முன்னிலையில் பதவியேற்ற பிறகு, செய்தியாளர்களை லியோனி சந்தித்தார். அப்போது அவர் கூறுகையில், “2011-ஆம் ஆண்டில் ஆசிரியர் பணியிலிருந்து விருப்ப ஓய்வு பெற்று பாடப் புத்தகத்தை கீழே வைத்தேன். 10 ஆண்டுகள் கழித்து 2021ல் மீண்டும் கையில் எடுத்துள்ளேன். பாடநூல்களை மாணவர்கள் விரும்பி படிக்கும் வகையில் மாற்றுவதே என்னுடைய நோக்கம். &nbsp;நான் மாணவராக இருந்த காலக்கட்டத்தில் பேரறிஞர் அண்ணாவின் பேச்சு பாடத்திட்டத்தில் வைக்கப்பட்டிருந்தது. அதுபோல ஒன்றாம் வகுப்பு முதல் 12-ஆம் வகுப்பு வரையிலான பாடத்திட்டத்தில் கருணாநிதியின் வாழ்க்கை வரலாற்றை சேர்ப்பது குறித்து முதல்வரிடம் கலந்து பேசி முடிவு செய்யப்படும் என்று தெரிவித்தார்.” &nbsp;","link":"https:\/\/tamil.asianetnews.com\/politics\/karunanidhi-biography-in-school-curriculum-from-1st-to-12th-class-dindigul-leoni-action--qw51l7","image":["http:\/\/static.asianetnews.com\/images\/01ct81ps7kw7g68a3e97smg568\/Dindigul-Leoni_760x400.jpg"],"pubdate":"Mon, 12 Jul 2021 08:57:07 +0530"},{"title":"திருவாரூர்: ``என் மகளின் சாவில் சந்தேகம் உள்ளது\"- தந்தை புகார் ; ஆர்.டி.ஓ விசாரணை தீவிரம்!","text":"<p>திருவாரூரைச் சேர்ந்த இளம்பெண் ஒருவர், திருமணமான ஏழு மாதத்தில் தற்கொலை செய்துகொண்ட சம்பவம் அந்தப் பகுதியில் பெரும் சோகத்தை ஏற்படுத்தியுள்ளது. தன் மகளின் சாவில் சந்தேகம் இருப்பதாக, அந்த இளம்பெண்ணின் தந்தை புகார் அளித்தார்.  அதைத் தொடர்ந்து  வரதட்சணைக் கொடுமைதான் இதற்குக் காரணமா என்ற கோணத்தில் திருவாரூர் ஆர்.டி.ஓ விசாரணை மேற்கொண்டிருக்கிறார்.<\/p><figure><img src=\"https:\/\/gumlet.assettype.com\/vikatan\/2021-07\/8d568bad-505a-495c-a19b-41c873f43c9b\/IMG_20210712_113524.jpg\" \/><figcaption>அனிதா (பெயர் மாற்றப்பட்டுள்ளது)<\/figcaption><\/figure><p>திருவாரூர், அழகிரி காலனி பகுதியைச் சேர்ந்தவர் நாகராஜன். இவருடைய மகள் அனிதாவுக்கும் (பெயர் மாற்றப்பட்டுள்ளது),  திருவாரூர் அருகேயுள்ள தியானபுரம் சாப்பாவூர் பகுதியைச் சேர்ந்த டிரம்ஸ் கலைஞரான பிரபாகரனுக்கும் ஏழு மாதங்களுக்கு முன்பு திருமணம் நடந்தது. இந்தநிலையில் கணவன, மனைவி இடையே ஏற்பட்ட கருத்து வேறுபாட்டின்  காரணமாக, அடிக்கடி தகராறு நிகழ்ந்துள்ளது. இதனால் அனிதா கணவரைப் பிரிந்து திருவாரூர் அழகிரி காலனியிலுள்ள தனது பெற்றோர் வீட்டில்  வசித்துவந்திருக்கிறார். இருவரையும் சமாதானப்படுத்திச் சேர்த்துவைக்க, இரு வீட்டாரும் பலமுறை முயன்றதாகச் சொல்லப்படுகிறது.<\/p><p>இந்தநிலையில், கடந்த சில தினங்களுக்கு முன்பு பிரபாகரனின் சகோதரர் உயிரிழந்தார். அந்த துக்க நிகழ்வுக்காக, பிரபாகரனின் வீட்டுக்கு அனிதாவும் அவருடைய குடும்பத்தினரும் வந்திருக்கிறார்கள்.  அப்போது இருவீட்டாரும் சமாதானம் செய்து பிரபாகரனையும் அனிதாவையும் சேர்த்துவைத்திருக்கிறார்கள்.  இருவரும் மீண்டும் ஒன்றாக வாழ்ந்துவந்த நிலையில், அனிதா திடீரென தனது வீட்டில் தூக்குப்போட்டுத் தற்கொலை செய்துகொண்டதாக அவருடைய கணவர் பிரபாகரன் அனிதாவின் பெற்றோருக்குத் தகவல் அளித்திருக்கிறார். இதனால் அதிர்ச்சியடைந்த அனிதாவின் பெற்றோர் உடனடியாக நேரில் சென்று பார்த்தபோது அனிதா தூக்கில் பிணமாகத் தொங்கியிருக்கிறார். தகவல் அறிந்து சம்பவ இடத்துக்கு வந்த திருவாரூர் தாலுகா காவல் நிலைய போலீஸார், அனிதாவின் உடலைக் கைப்பற்றி பிரேத பரிசோதனைக்காக திருவாரூர் அரசு மருத்துவக் கல்லூரி மருத்துவமனைக்கு அனுப்பிவைத்தனர். இது தொடர்பாக, அனிதாவின் தந்தை நாகராஜன் திருவாரூர் தாலுகா போலீஸில் புகார் அளித்தார். புகாரில், 'வரதட்சணை கேட்டு கொடுமைப்படுத்தியதால் தனது மகள் உயிரிழந்தார் என்றும், தனது மகள் சாவில் சந்தேகம் இருப்பதாகவும்' தெரிவித்திருந்தார். இதன் அடிப்படையில் போலீஸார் வழக்கு பதிவு செய்து விசாரணை நடத்திவருகிறார்கள். அனிதாவுக்குத் திருமணம் நடந்து ஏழு மாதங்களே ஆவதால் வரதட்சணைக் கொடுமையால் அவர் இறந்தாரா என்பது குறித்து திருவாரூர் ஆர்.டி.ஓ  விசாரணை நடத்திவருகிறார்.<\/p>","link":"https:\/\/www.vikatan.com\/news\/crime\/in-thiruvaroor-young-girl-committed-suicide-and-her-parents-complaint-on-that-death","image":["https:\/\/gumlet.assettype.com\/vikatan\/2021-07\/31c2f427-1083-4ce7-a4f5-96b638b9a1ae\/63d8f221-0d9a-4153-af08-60956e09f094.jpg"],"pubdate":"Mon, 12 Jul 2021 08:53:54 +0000"},{"title":"தமிழ்நாடு என்று சிந்திக்கும் மக்கள் மத்தியில் கொங்குநாடு என பிரிவினையை விதைப்பதா..? கே.பி.முனுசாமி ஆவேசம்.!","text":"கிருஷ்ணகிரியில் அதிமுக துணை ஒருங்கிணைப்பாளர் கே.பி.முனுசாமி செய்தியாளர்களைச் சந்தித்தார். அப்போது அவர் கூறுகையில், “அண்ணா இயக்கத்தை முதலில் அரசியல் கட்சியாக உருவாக்கியபோது 'திராவிட நாடு, திராவிடருக்கே' எனக் குரல் கொடுத்தார். ஆனால், காலப்போக்கில் இந்த நாடு ஒரு வளம் பொருந்திய நாடாக, பலம் பொருந்திய நாடாக வர வேண்டும், அப்படி வரும்போது தமிழகம் அனைத்து வகைகளிலும் தலைசிறந்த மாநிலமாக உருவாக வேண்டும் என்று நினைத்தவர்.&nbsp; மிகப்பெரிய தொலைநோக்குப் பார்வை கொண்ட ஓர் அரசியல் தலைவர் அண்ணா. அவரே திராவிட நாடு சிந்தனையை உதிர்க்க வைக்கச் சொன்னார் என்றால், இந்த மண், &nbsp;நாடு, மக்கள், திராவிட இயக்கத்தின் மீது எவ்வளவு பற்று வைத்திருப்பார் என்பதை உணர வேண்டும். எந்த ஒரு மாநிலக் கட்சியும் ஆட்சிக்கு வரும்போது, மாநில அரசு அதிகாரங்களை வரைமுறைப்படுத்தி, அந்த அதிகாரத்துக்குள் மத்திய அரசு வரக்கூடாது என்று எதிர்பார்ப்பது வழக்கம். எம்ஜிஆர், ஜெயலலிதா, எடப்பாடி பழனிசாமி வரை அவர்களுடைய சிந்தனை அப்படித்தான் இருந்தது.   அண்ணா எடுத்த நிலைப்பாட்டின்படிதான் அதிமுக வந்து கொண்டிருக்கிறது. இப்போது திடீரென கொங்கு நாடு என்கிறார்கள். யாரையோ அவர்கள் சிறுமைப்படுத்த வேண்டும் என இப்படி ஒரு விஷமத்தனமான சிந்தனையில் இறங்குவது நாட்டுக்கு நல்லதல்ல. அது யார் கொண்டு வந்திருந்தாலும், யார் முன்னிறுத்தியிருந்தாலும் இதைத் தவிர்க்க வேண்டும் என்று நான் கேட்டுக்கொள்கிறேன். அறிவியல் உலகில் உலகமே ஒரு சிறு கைக்குள் வந்துவிட்டது. அப்படியிருக்க பல்வேறு பாதுகாப்பு, வளர்ச்சி இதையெல்லாம் கருத்தில் கொண்டு நாடு பலமாக இருக்க வேண்டும், சக்தி படைத்ததாக உருவாக வேண்டும். அந்த அடிப்படையில் சிறு சிறு மாநிலங்களாகப் பிரிக்கிறபோது அந்தப் பலம் நிச்சயம் குறையும் என்பதே என் பார்வை. அவர்கள் ஏதோ சொல்லியிருக்கிறார்கள். அந்தக் கருத்தை அக்கட்சியின் தலைமையே ஏற்குமார் என்பதுகூடத் தெரியாது. எதுவும் தெரியாத பட்சத்தில், தனி நபரின் கருத்துக்கு முக்கியத்துவம் கொடுக்க வேண்டிய அவசியம் இல்லை. தென்கோடி கன்னியாகுமரியிலிருந்து சென்னை வரை உள்ள எல்லா மக்களும் இது நம் நாடு, தமிழ்நாடு என்றுதான் சிந்திக்கிறார்கள். இப்படி சீரிய தூய சிந்தனையோடு வாழும் மக்களின் மனதில் கொங்கு நாடு என்ற பிரிவினை விதைகளை விதைக்க வேண்டாம்” என்று கே.பி.முனுசாமி தெரிவித்தார்.&nbsp;","link":"https:\/\/tamil.asianetnews.com\/politics\/sowing-division-as-kongunadu-among-the-people-who-think-of-tamil-nadu-kp-munuswamy-is-obsessed--qw517t","image":["http:\/\/static.asianetnews.com\/images\/fad3e75f-75da-5922-a508-96a03093a51e\/image_760x400.jpg"],"pubdate":"Mon, 12 Jul 2021 08:49:05 +0530"},{"title":"தமிழகத்தைப் பிரிச்சு மேற்கு மண்டலத்தை புதிய மாநிலமா அறிவிக்கணும்... கோவை மாவட்ட பாஜக அதிரடி தீர்மானம்.!","text":"கோவை வடக்கு மாவட்ட பாஜக சார்பில் அன்னூரில் செயற்குழுக் கூட்டம் நடைபெற்றது. அந்தக் கூட்டத்தில் பல்வேறு தீர்மானங்கள் நிறைவேற்றப்பட்டன. ‘'மத்திய அரசு இலவசமாக வழங்கும் கொரோனா தடுப்பூசியை தமிழக அரசு சென்னை மண்டலத்துக்கு அதிகமாக ஒதுக்கீடு செய்தும், கோவை மாவட்டத்துக்குப் பாகுபாட்டுடன் குறைவாக ஒதுக்கியதற்கும் கடும் கண்டனத்தைத் தெரிவிக்கிறோம். மத்திய அரசு தமிழகத்தின் மேற்கு மண்டல மக்களின் சுய கவுரவத்தைப் பாதுகாக்கவும், வாழ்வாதாரங்களைப் பாதுகாக்கவும், வளர்ச்சியை ஏற்படுத்தவும் அரசியல் சட்டத்தைப் பயன்படுத்தி நிர்வாக ரீதியாக தமிழகத்தை மாநிச் சீரமைப்பு செய்து, மேற்கு மண்டலத்தைப் புதிய மாநிலமாக (கொங்கு நாடு) உருவாக்க வேண்டும். தேசிய பக்திமிக்க உணர்ச்சி முழக்கமான, ஜெய்ஹிந்த்தை திருச்செங்கோடு திமுக எம்எல்ஏ ஈ.ஆர்.ஈஸ்வரன் சட்டப்பேரவைக் கூட்டத்தில் அவமதித்ததற்கும், அதற்கு உடந்தையாக இருந்த தமிழக அரசுக்கும் கடும் கண்டனத்தைத் தெரிவிப்பது உள்பட 11 தீர்மானங்கள் நிறைவேற்றப்பட்டன. கொங்கு நாடு விவகாரத்தை பாஜகவினர் சமூக ஊடகங்களில் முன்னெடுத்து வரும் நிலையில், கோவை மாவட்ட பாஜக சார்பில் கொங்கு நாடு தனி மாநிலம் குறித்து தீர்மானம் நிறைவேற்றியிருப்பது குறிப்பிடத்தக்கது. &nbsp;","link":"https:\/\/tamil.asianetnews.com\/politics\/will-the-new-state-declare-the-western-region-to-divide-tamil-nadu-bjp-resolution-in-coimbatore-district--qw50un","image":["https:\/\/static.asianetnews.com\/images\/01fab54760w6jaf530bfhe01qp\/pjimage--4--jpg_760x400.jpg"],"pubdate":"Mon, 12 Jul 2021 08:41:11 +0530"},{"title":"12th July 2021 Dinasudar Krishnagiri","text":"<div class=\"wp-block-pdfjsblock-pdfjs-embed pdfjs-wrapper\"><div><\/div><\/div>","link":"https:\/\/dinasudar.com\/12th-july-2021-dinasudar-krishnagiri\/","image":[null],"pubdate":"Mon, 12 Jul 2021 08:24:36 +0000"},{"title":"டி20 உலக கோப்பைக்கான இந்திய அணி.. அவங்க 2 பேரில் யாருக்கு அணியில் இடம்..? அணி நிர்வாகத்திற்கு கடும் சவால்","text":"டி20 உலக கோப்பை வரும் அக்டோபர் - நவம்பரில் ஐக்கிய அரபு அமீரகம் மற்றும் ஓமனில் நடக்கவுள்ளது. டி20 உலக கோப்பைக்காக அனைத்து அணிகளும் தீவிரமாக தயாராகிவருகின்றன.&nbsp;  இதுவரை ஒரு ஐசிசி கோப்பையை கூட வென்றிராத கேப்டன் என்ற விமர்சனத்திலிருந்து மீள, டி20 உலக கோப்பையை வென்றே தீர வேண்டும் என்ற வேட்கையில் இந்திய அணியின் கேப்டன் கோலி இருக்கிறார். விராட் கோலி தலைமையிலான இந்திய அணிக்கு, இந்த உலக கோப்பை மிக முக்கியம். எனவே அதற்காக தீவிரமாக தயாராகிவருகிறது.  டி20 உலக கோப்பைக்கான இந்திய அணி கிட்டத்தட்ட உறுதியாகிவிட்டாலும், இலங்கைக்கு எதிரான டி20 தொடர் ஒருசில இளம் வீரர்களுக்கு இந்திய அணியில் இடம்பெற அருமையான வாய்ப்பாக அமைந்துள்ளது.  இந்நிலையில், டி20 உலக கோப்பைக்கான இந்திய அணியின் பேட்டிங் ஆர்டர் குறித்து கருத்து தெரிவித்துள்ள ஆகாஷ் சோப்ரா, ரோஹித்தும் ராகுலும் ஓபனிங்கில் இறங்கினால், 3ம் வரிசையில் விராட், 5 மற்றும் 6ம் வரிசைகளில் ரிஷப் பண்ட் மற்றும் ஹர்திக் பாண்டியா ஆடுவார்கள். அதன்பின்னர் ஜடேஜா, வாஷிங்டன் சுந்தர் ஆகியோர் இறங்குவார்கள்.    எனவே 4ம் வரிசையில் யார் என்பது தான் கேள்வி. ஷ்ரேயாஸ் ஐயர் மற்றும் சூர்யகுமார் யாதவ் ஆகிய இருவரில் ஒருவரை தேர்வு செய்வது மிகக்கடினம். இருவருமே சிறந்த வீரர்கள். எனவே இருவரில் ஒருவரை இப்போதே அறிவிப்பது மிகக்கடினம். ஷ்ரேயாஸ் ஐயர் இந்திய அணிக்காக ஆடிய நல்ல அனுபவத்தை பெற்றிருப்பவர். ஐபிஎல்லில் டெல்லி அணியின் கேப்டனாகவும் இருப்பவர். சூர்யகுமாருக்கு இலங்கை தொடர் அருமையான வாய்ப்பு. அவரும் சிறந்த வீரர். எனவே இருவரில் ஒருவர் யார் என்பதை இப்போதே கூறுவது கடினம் என்று ஆகாஷ் சோப்ரா தெரிவித்துள்ளார்.    இது உண்மையாகவே இந்திய அணி நிர்வாகத்திற்கும் பெரும் குழப்பமாகவும் சிக்கலாகவுமே இருக்கும். &nbsp;","link":"https:\/\/tamil.asianetnews.com\/sports-cricket\/aakash-chopra-speaks-about-indian-team-batting-order-for-t20-world-cup-qw4z34","image":["https:\/\/static.asianetnews.com\/images\/01f1vds8trrrh2fr0k5qak6t6w\/1-jpg_760x400.jpg"],"pubdate":"Mon, 12 Jul 2021 08:03:05 +0530"},{"title":"காதல் ததும்பும் ஆல்பம் பாடல் 'ஓரு வினா, ஓரு விடை' வெளியானது!","text":"'நினைக்காத நாளில்லை', 'தீக்குச்சி', 'அக்கி ரவ்வா' &nbsp;உள்ளிட்ட திரைப்படங்களை இயக்கிய ஏ எல் ராஜா, தனது நண்பர்களுக்காக 'ஓரு வினா, ஓரு விடை' என்ற ஆல்பத்தை தற்போது இயக்கியுள்ளார். 'சின்ன மாப்பிள்ளை', 'மகாநதி', 'வியட்நாம் காலனி', 'செங்கோட்டை' மற்றும் 'கண்ணுபட போகுதயா' போன்ற திரைப்படங்களில் உதவி மற்றும் இணை இயக்குநராக பணியாற்றிய அனுபவம் பெற்றவர் இயக்குநர் ஏ எல் ராஜா.  இந்த ஆல்பத்தைப் பற்றி இயக்குநர் ஏ எல் ராஜா பேசுகையில், \"இசை அமைப்பாளர் ஆர் எஸ் ரவிப்பிரியன் மற்றும் பாடலாசிரியர் செந்தமிழ் ஆகியோர் ஒரு பாடலை பதிவு செய்தனர். ஒரு குறிப்பிட்ட சூழ்நிலையை அடிப்படையாகக் கொண்டு பாடலை இயற்றி அதற்கான காட்சிகளை அமைக்க என்னை அவர்கள் அணுகினர். அவர்கள் என்னுடைய சிறந்த நண்பர்கள் என்பதால், நான் அந்த பணியை மேற்கொண்டு நிறைவு செய்துள்ளேன்,” என்றார்.    இயக்குநர் ஏ எல் ராஜா மேலும் கூறுகையில், “பாடலின் தனித்தன்மை என்னவென்றால், பாடலின் நாயகன் ஸ்ரீஹரி பேசவும் கேட்கவும் முடியாதவர் ஆவார். ஆனால் அவர் மிகவும் திறமையானவர். ஏற்கனவே ஒரு மலையாளம் படத்தில் கதாநாயகனாக அவர் நடித்துள்ளார். அவர் நடனமாடுவதிலும் வல்லவர். ஸ்ரீஹரி இந்தப் பாடலில் நன்றாகப் பொருந்துவார் என்பதில் நான் உறுதியாக இருந்தேன், அவரும் எனது கணிப்பை உண்மையாக்கியுள்ளார். தற்போது நான் இயக்கி வரும் 'சூரியனும் சூரியகாந்தியும்' படத்திற்குப் பிறகு இயக்கவிருக்கும் படத்தில் &nbsp;ஸ்ரீஹரியை கதாநாயகனாக நடிக்க வைக்க எண்ணியுள்ளேன். 'சூரியனும் சூரியகாந்தியும்' படத்தில் வித்தார்த், அப்பு குட்டி, விக்ரம் சுந்தர், பிளாக் பாண்டி மற்றும் சந்தானபாரதி முக்கியமான கதாபாத்திரங்களில் நடிக்கின்றனர். இந்தப் படத்திற்கும் ஆர் எஸ் ரவிப்பிரியன் தான் இசையமைக்கிறார்', என்றார்.    காதல் தான் பாடலின் மையக் கரு என்று இயக்குநர் ஏ எல் ராஜா மேலும் கூறினார். \"காதலை மறைக்க முடியும், ஆனால் ஒருபோதும் மறக்க முடியாது என்பதை தான் இந்த ஆல்பத்தின் மூலம் நாம் தெரிவிக்க முயற்சித்தோம். பாடலைப் பார்த்தவர்கள் அதைப் பாராட்டி, கவுதம் வாசுதேவ் மேனனின் பாடல்களுடன் ஒப்பிட்டுள்ளனர்\" என்று அவர் தெரிவித்தார்.    இந்த ஆல்பம் பாடலை இயக்குனர் சங்க செயலாளர் ஆர்.வி.உதயகுமார் வெளியி, இசையமைப்பாளர் சங்க தலைவர் தீனா, இயக்குனர்கள் சண்முக சுந்தரம்,எழில் ஆகியோர் பெற்றுக்கொண்டனர்.","link":"https:\/\/tamil.asianetnews.com\/cinema\/oru-vina-oru-vidai-love-album-song-released-qw4y2o","image":["https:\/\/static.asianetnews.com\/images\/01fadgm583dtx6xd4ntce7wt6r\/dcead82a-7349-459d-b1b7-7b61a16db2b8-jpg_760x400.jpg"],"pubdate":"Mon, 12 Jul 2021 07:41:13 +0530"},{"title":"ஸ்டைலிஷ் கூலிங்கிளாஸ், பிளாக் கலர் டிரஸில்..  செம்ம சிம்பிளாக ரசிகருடன் தல அஜித்... லேட்டஸ்ட் போட்டோ...!","text":"தல அஜித், மிகவும் எளிமையாக தன்னுடைய ரசிகருடன் எடுத்து கொண்ட சமீபத்திய புகைப்படம் ரசிகர்கள் மத்தியில் வைரலாக பார்க்கப்பட்டு வருகிறது.  உலகம் முழுவதும் உள்ள தல அஜித் ரசிகர்களின் ஒட்டுமொத்த எதிர்பார்ப்பான வலிமை திரைப்படத்தின் அப்டேட் நேற்று வெளியான மகிழ்ச்சியில் இருந்து இன்னும் பல ரசிகர்கள் மீளவில்லை. தற்போது வரை வலிமை மோஷன் போஸ்டர் ட்ரெண்டிங்கில் இருந்து வருகிறது. மேலும் இந்த வருடத்தின் இறுதிக்குள்ளேயே படம் ரிலீசாகும் என தகவல் வெளியாகியுள்ளது. ஒட்டு மொத்த ரசிகர்களையும் மிகப்பெரிய இன்ப அதிர்ச்சியில் ஆழ்த்தியுள்ளது.    எனவே இனிவரும் நாட்களில் வலிமை படம் குறித்த அடுத்தடுத்த அப்டேட்டுகளும் வெளியாகும் என எதிர்பார்க்கப்படுகிறது. இது ஒரு புறம் இருக்க தற்போது 'தல' அஜித் ரசிகருடன் எடுத்து கொண்ட புகைப்படம் சமூக வலைத்தளத்தில் வைரலாகி வருகிறது. இதில் பார்ப்பதற்கும் மிகவும் எளிமையாக பிளாக் கலர் ஷர்ட் மற்றும் பிளாக் ஜீன்ஸ் அணிந்து, செம்ம ஸ்டைலிஷாக கூலிங் கிளாஸ் அணிந்துள்ளார். முன்பை விட பார்ப்பதற்கு உடல் மெலிந்தும் காணப்படுகிறார் அஜித்.    அஜித் குறித்து எந்த தகவல் வந்தாலும் அதனை வைரலாக்கும் ரசிகர்கள் இவருடைய, லேட்டஸ்ட் புகைப்படம் வெளிவந்தால் சும்மா இருப்பார்களா... வலிமை மோஷன் போஸ்டர் ஒரு பக்கம் வைரலாவது போல் இந்த புகைப்படமும் வைரலாக பார்க்கப்பட்டு வருகிறது. அஜித் எப்போதுமே தன்னுடைய ரசிகர்கள் மீது அதிக அன்பு கொண்டவர். அதே நேரத்தில் ரசிகர்களை காண அதிகம் வெளியே வரமாட்டார் என்றாலும், அப்படி வெளியே வந்தால் தன்னுடன் புகைப்படம் எடுக்க ஆசை படும் ரசிகர்கள் விருப்படி புகைப்படங்களுக்கு போஸ் கொடுத்துவிட்டு, நலம் விசாரித்து விட்டு தான் அந்த இடத்தில் இருந்து செல்வார்.    இந்த தகவல் இவரை பற்றி நன்கு அறிந்தவர்களுக்கு நன்கு தெரியும்... ஷூட்டிங் ஸ்பாட்டிலும், தன்னுடைய படக்குழுவினர் அனைவர் மீதும் அக்கறையோடு இருப்பது மட்டும் அல்லாமல் அதில், வேலை செய்பவர்கள் ஏதேனும் கஷ்டத்தில் உள்ளார்கள் என்றால் ஓடி சென்று உதவி செய்பவர். இதன் காரணமாக தான் இவருக்கு இவ்வளவு ரசிகர்கள் உள்ளனர் என்பது குறிப்பிடத்தக்கது.","link":"https:\/\/tamil.asianetnews.com\/cinema\/ajith-latest-fan-stylish-photo-goes-viral-qw4x3o","image":["https:\/\/static.asianetnews.com\/images\/01f4k7eqt3ftm5pda31hf559pm\/e0rptttviaeghfh-jpg_760x400.jpg"],"pubdate":"Mon, 12 Jul 2021 07:20:12 +0530"},{"title":"நீட் தேர்வுக்கு மாணவர்கள் தயாராக வேண்டும்...  சுகாதாரத்துறை அமைச்சர் மா.சுப்பிரமணியன் விளக்கம்...!","text":"நாடு முழுவதும் நீட் மருத்துவ நுழைவுத் தேர்வு செப்டம்பர் 12ம் தேதி நடைபெறும் என தேசிய தேர்வு முகமை அறிவித்துள்ளது. இதற்கான விண்ணப்பம் நாளை முதல் தொடங்க உள்ளதாகவும் அறிவிக்கப்பட்டுள்ளது. இந்நிலையில் சுகாதாரத்துறை அமைச்சர் மா.சுப்பிரமணியன் செய்தியாளர்கள் சந்திப்பில் கூறியதாவது: ட் தேர்வு பாதிப்பு குறித்து ஆய்வு செய்ய ஓய்வு பெற்ற நீதிபதி ஏ.கே.ராஜன் தலைமையில் அமைக்கப்பட்ட குழுவின் ஒருமாத காலம் நிறைவடைந்துள்ள நிலையில், இந்த குழு அமைத்ததே தவறு என பாஜகவின் துணைத் தலைவர் கரு. நாகராஜன் வழக்கு தொடர்ந்துள்ளார். இந்த வழக்கில் தங்களையும் இணைத்துக்கொள்ள வலியுறுத்தி மக்கள் மீது அக்கறையுள்ள பல்வேறு அரசியல் கட்சிகள் நீதிமன்றத்தில் மனு தாக்கல் செய்துள்ளனர். நாளை உயர் நீதிமன்றத்தில் இதுகுறித்த வழக்கு விசாரணைக்கு வர உள்ளது. அதனைத் தொடர்ந்து தமிழக அரசு தெளிவான முடிவை அறிவிக்கும்.&nbsp;    நீட் தேர்வு வேண்டாம் என்பது தான் திமுக அரசின் உறுதியான கொள்கை, இதில் எவ்வித கருத்து மாறுபாடும் இல்லை. நீட் தேர்வு தேவையில்லை என ஏற்கனவே சட்டமன்றத்தில் நிறைவேற்றப்பட்ட தீர்மானம் குடியரசுத்தலைவரால் நிராகரிக்கப்பட்டு, மத்திய உள்துறை அமைச்சகத்தால் திருப்பி அனுப்பிவைக்கப்பட்டது. இந்த விவகாரத்தை கடைசிவரை அதிமுக அரசு சட்டமன்றத்தில் தெரிவிக்கவில்லை.&nbsp;    இந்நிலையில் திமுக அரசு நீட் தேர்வுக்கு முற்றுப்புள்ளி வைப்பதற்கான உறுதியான, சட்ட ரீதியிலான நடவடிக்கைகளை மேற்கொண்டு வருகிறது. இந்த தேர்வில் இருந்து மாணவர்களை காக்கும் நோக்கில் தான் ஓய்வு பெற்ற நீதிபதி தலைமையில் குழு அமைக்கப்பட்டது, ஆனால் இந்த விவகாரத்தில் தமிழக பாஜகவின் துணை தலைவர் தன்னுடைய சுயரூபத்தை காண்பித்து இருக்கிறார். இதுகுறித்த வழக்கு நீதிமன்றத்தில் நடைபெற்று வருகிறது. அதேபோல் நீட் தேர்வுக்காக அரசு அளித்து வரும் பயிற்சியும் தொடர்ந்து வருகிறது. ஏனெனில் கடைசி நேரத்தில் தேர்வு எழுதியாக வேண்டும் என்ற சூழ்நிலை ஏற்பட்டால் மாணவர்கள் அதனை எதிர்கொள்ளவே தயார்படுத்தி வருகிறோம் என தெரிவித்தார். நீட் &nbsp;தேர்வுக்கு மாணவர்கள் தயாராவதில் தவறில்லை என்றும், படிப்பது அனைத்தும் மறக்க கூடியது அல்ல என்றும் சுகாதாரத்துறை அமைச்சர் மா.சுப்பிரமணியன் தெரிவித்துள்ளார்.&nbsp;","link":"https:\/\/tamil.asianetnews.com\/politics\/health-minister-ma-subramanian-about-neet-exam-qw4wuw","image":["https:\/\/static.asianetnews.com\/images\/01f7zefra8bbyahbpqvt4f6dxy\/ma-subramanian-jpg_760x400.jpg"],"pubdate":"Mon, 12 Jul 2021 07:14:56 +0530"},{"title":"சிவகளை அகழ்வாராய்ச்சி: 2,600 ஆண்டுகளுக்கு முந்தைய தமிழரின் தொன்மை! - ஆய்வு மேற்கொண்ட அமைச்சர்கள்","text":"<p>தூத்துக்குடி மாவட்டத்தில் சிவகளை, ஆதிச்சநல்லூர் மற்றும் கொற்கை ஆகிய மூன்று இடங்களில் தமிழக தொல்லியல் துறை சார்பில் அகழாய்வுப் பணிகள் நடந்து வருகின்றன. ஆதிச்சநல்லூர், சிவகளையில் இரண்டாம் கட்ட அகழாய்வுப்பணி தொடங்கி நடந்து வருகிறது. இந்த அகழாய்வில் சிவகளை பரம்பு பகுதியில் தற்போதுவரை 40 முதுமக்கள் தாழிகள் கண்டுபிடிக்கப்பட்டுள்ளன. இந்தாண்டு நடைபெற்றுவரும் இந்த அகழாய்வுப் பணியில் வாழ்விடப் பகுதிகளை கண்டுபிடிப்பதற்காகச் சிவகளை பகுதியில் உள்ள ஸ்ரீ பராக்கிரமபாண்டி திரடு, பொட்டல் திரடு, ஆவாரங்காடு திரடு உள்பட 5 இடங்களில் ஆய்வுப்பணிகள் நடந்து வருகின்றன. <\/p><figure><img src=\"https:\/\/gumlet.assettype.com\/vikatan\/2021-07\/7403152f-5801-429b-8953-3623565f4acc\/sivakalai_002.jpg\" \/><figcaption>அகழாய்வுப் பணியை ஆய்வு மேற்கொண்ட அமைச்சர்கள்<\/figcaption><\/figure><p>இதில், ஸ்ரீ பராக்கிரமபாண்டி திரடு பகுதியில் நடந்துவரும் அகழாய்வு பணியில் முதல் முறையாகச் செங்கலால் அமைக்கப்பட்ட கழிவுநீர் வடிகால் போன்ற அமைப்பு கண்டுபிடிக்கப்பட்டுள்ளது. இந்த அகழ்வாராய்ச்சியில் இருந்து மரபணு சோதனைக்கான எலும்பு உள்ளிட்ட கண்டெடுக்கப்பட்ட உடல் பாகப் பொருட்களை கடந்த வாரம் மதுரை காமராஜர் பல்கலைக்கழகத்தில் இருந்து வந்த குழுவினர் ஆய்வுக்காக எடுத்துச் சென்றுள்ளனர்.<\/p><blockquote>இந்நிலையில், அகழ்வாராய்ச்சிப்பணியை தொழில்துறை அமைச்சர் தங்கம் தென்னரசு, தமிழக மீன்வளத்துறை அமைச்சர் அனிதா ராதாகிருஷ்ணன், சமூக நலத்துறை அமைச்சர் கீதாஜீவன், ஸ்ரீவைகுண்டம் சட்டமன்ற உறுப்பினர் ஊர்வசி அமிர்தராஜ், தூத்துக்குடி நாடாளுமன்ற உறுப்பினர் கனிமொழி, மாவட்ட ஆட்சியர் செந்தில்ராஜ் உள்ளிட்டோர் ஆய்வு செய்தனர்.<\/blockquote><figure><img src=\"https:\/\/gumlet.assettype.com\/vikatan\/2021-07\/807f8dd5-d50b-427c-99ff-47d19171dc7e\/sivakalai_13.jpg\" \/><figcaption>சிவகளை அகழ்வாராய்ச்சி<\/figcaption><\/figure><p>அப்போது, அகழ்வாராய்ச்சியில் கண்டெடுக்கப்பட்ட சுடு மண் பானை, இரும்பு உலோகப் பொருள்கள், பாண்டி விளையாட்டு உபகரணங்கள், களிமண் பொம்மை, களிமண் கிண்ணம், கல்லால் செய்யப்பட்ட பந்து, உலோகங்களை சாணைப் பிடிக்கும் கல், பீங்கான் வளையல், செம்பு நாணயம், பானையில் பொறிக்கப்பட்ட தமிழ் பிராமி எழுத்துக்கள் உள்ளிட்ட பல பொருள்களைப் பார்வையிட்டனர்.<\/p><p>Also Read: <a href=\"https:\/\/www.vikatan.com\/food\/food\/this-place-in-trichy-is-famous-for-yummy-and-unique-variety-of-mangoes\">திருச்சி மாம்பழச் சாலை: குடியரசுத் தலைவர் முதல் சினிமா பிரபலங்கள் வரை - தித்திக்கும் மாம்பழ விற்பனை!<\/a><\/p><p>இதையடுத்து பேசிய தொழில்துறை அமைச்சர் தங்கம் தென்னரசு, ”2,600 வருடங்களுக்கு முன்பு வாழ்ந்த தமிழரின் தொன்மையை சிவகளை அகழ்வாராய்ச்சி எடுத்துக்காட்டி கூறுகிறது. ’சிவகளை நாகரிகம்’ தமிழகத்தின் மிகத் தொன்மையான நாகரிகம். தூத்துக்குடி மாவட்டத்திற்கு ’சிவகளை’ ஒரு முக்கிய அடையாளமாக உள்ளது. இதன் அகழ்வாராய்ச்சி முடிவுகள் வெளியிடப்படும்போது, தமிழகத்தில் ’சிவகளை’ ஒரு முக்கிய அடையாள சின்னமாகத் திகழும். <\/p><figure><img src=\"https:\/\/gumlet.assettype.com\/vikatan\/2021-07\/f188f550-5818-48fc-89a3-e4be6cf3e7db\/sivakalai_001.jpg\" \/><figcaption>அகழாய்வுப் பணியை ஆய்வு மேற்கொண்ட அமைச்சர்கள்<\/figcaption><\/figure><p>சிவகளை, கீழடி உள்ளிட்ட பகுதிகளில் அருங்காட்சியகம் அமைக்க நடவடிக்கை எடுக்கப்பட்டு வருகிறது. ஆதிச்சநல்லூர் பகுதியில் செம்பு பொருள்கள் கிடைத்துள்ளன. ஆனால், சிவகளை பகுதியில் இரும்பாலான பொருள்கள் அதிகளவில் கிடைத்துள்ளன. கொற்கை பகுதியில் கடல்சார் அகழ்வாராய்ச்சி நடத்தப்பட உள்ளது. அதற்கான ஆலோசனைகளை பூனேயிலுள்ள என்.ஐ.டி., பல்கலைக்கழக ஆராய்ச்சியாளர்களிடம் கேட்டறிந்து வருகிறோம்” எனக் கூறினார்.<\/p>","link":"https:\/\/www.vikatan.com\/government-and-politics\/archaeology\/archaeological-excavations-in-sivagalai-traces-the-heritage-of-the-tamils","image":["https:\/\/gumlet.assettype.com\/vikatan\/2021-07\/7bbbe17c-9b6f-46e7-83bb-c5ef00d61f9c\/sivakalai_00.jpg"],"pubdate":"Mon, 12 Jul 2021 06:58:33 +0000"},{"title":"இதையெல்லாம் மத்திய அரசு வேடிக்கை பார்க்க கூடாது.. கர்நாடக அமைச்சரால் கடுப்பான ராமதாஸ்...!","text":"கர்நாடக அரசு மேகதாதுவில் அணை கட்டியே தீருவோம் என்ற முயற்சியில் முழுவீச்சில் ஈடுபட்டு வருகிறது. தமிழக விவசாயிகளின் வாழ்வாதாத்திற்கு கேடு விளைக்கும் கர்நாடக அரசின் இந்த செயலுக்கு கடும் கண்டனங்கள் எழுந்து வருகின்றன. கர்நாடகா அரசின் இந்த செயலை கண்டிக்கும் விதமாகவும், தமிழக அரசியல் கட்சிகளின் ஒருமித்த நிலைப்பாட்டை எடுத்துரைக்கும் விதமாகவும் முதலமைச்சர் மு.க.ஸ்டாலின் தலைமையில் இன்று அனைத்துக் கூட்டம் நடைபெற்றது.&nbsp;    இதில் கர்நாடக அரசைக் கண்டித்து 3 முக்கிய தீர்மானங்கள் நிறைவேற்றப்பட்டுள்ளன. இந்நிலையில் கர்நாடக உள்துறை அமைச்சரின் பேச்சைக் கண்டித்து பாட்டாளி மக்கள் கட்சி நிறுவனர் ராமதாஸ் கண்டனம் தெரிவித்துள்ளார். இதுகுறித்து தன்னுடைய ட்விட்டர் பக்கத்தில், தமிழ்நாடு அரசு எதிர்த்தாலும் மேகேதாட்டு அணையை கட்டியே தீருவோம் என்று கர்நாடக உள்துறை அமைச்சர் பசவராஜ் பொம்மை கூறியிருக்கிறார். இரு மாநில உறவுகளை சீர்குலைக்கும் வகையிலான கர்நாடக அமைச்சரின் இந்தக் கருத்து கண்டிக்கத்தக்கது ஆகும் என குறிப்பிட்டுள்ளார்.&nbsp;    உச்சநீதிமன்றத் தீர்ப்பு, காவிரி நடுவர் மன்றத் தீர்ப்பு &nbsp;உள்ளிட்ட எதையும் மதிக்காமல் மேகேதாட்டு அணையை கட்டியே தீருவோம் என்று கர்நாடக &nbsp;அமைச்சர் பொம்மை தொடர்ந்து பேசி வருவது அரசியல் சட்டத்தில் குறிப்பிடப்பட்டுள்ள மாநிலங்களிடை உறவு தத்துவத்திற்கு எதிரானது என்றும், அரசியலமைப்பு சட்டத்திற்கு எதிரான கர்நாடக அமைச்சர்களின் பேச்சுகளை மத்திய அரசு &nbsp;வேடிக்கைப் பார்க்கக் கூடாது. கர்நாடக அரசை மத்திய அரசு கண்டிப்பதுடன், அரசியலமைப்புச் சட்டத்தின்படி உரிய நடவடிக்கை எடுக்க வேண்டும் மத்திய அரசை வலியுறுத்தியுள்ளார்.&nbsp;   &nbsp;","link":"https:\/\/tamil.asianetnews.com\/politics\/pmk-leader-ramadoss-condemn-twitter-about-megadatu-dam-issue-qw4w2s","image":["http:\/\/static.asianetnews.com\/images\/01dp5rdzpk4rppzptdneaxgrmc\/s-ramadoss-pti-jpg_760x400.jpg"],"pubdate":"Mon, 12 Jul 2021 06:58:05 +0530"},{"title":"#WIvsAUS 3வது டி20 போட்டி: தொடர் தோல்விகளுக்கு முற்றுப்புள்ளி வைக்குமா ஆஸி.,? இரு அணிகளின் உத்தேச ஆடும் லெவன்","text":"ஆஸ்திரேலிய அணி வெஸ்ட் இண்டீஸில் சுற்றுப்பயணம் செய்து ஆடிவருகிறது. 5 டி20 போட்டிகள் கொண்ட தொடரின் முதல் 2 போட்டிகளிலுமே வெஸ்ட் இண்டீஸிடம் படுதோல்வி அடைந்த ஆஸ்திரேலிய அணி, 3வது போட்டியிலாவது வெற்றி பெறும் முனைப்பில் உள்ளது.&nbsp;  ஆஸ்திரேலிய அணி வெஸ்ட் இண்டீஸை குறைத்து மதிப்பிட்டு, அதன் விளைவாக முன்னணி வீரர்கள் சிலரை வெஸ்ட் இண்டீஸுக்கு அனுப்பாமல் இருந்தது. ஆனால் அதன் பலனாக தொடர் தோல்விகளை தழுவிவருகிறது. ஆனாலும் இருக்கிற அணியை வைத்து ஆடவேண்டிய கட்டாயத்தில் உள்ள ஆஸ்திரேலியாவிற்கு அடுத்தடுத்த போட்டிகளும் சவாலானதாகவே இருக்கும்.  3வது டி20 போட்டி, இந்திய நேரப்படி நாளை(ஜூலை 13) 5 மணிக்கு தொடங்கவுள்ளது. இந்த போட்டிக்கான வெஸ்ட் இண்டீஸ் அணியில் எந்த மாற்றமும் செய்யப்பட வாய்ப்பில்லை. அதற்கான அவசியமும் இல்லை. ஆஸ்திரேலிய அணியில் டேனியல் கிறிஸ்டியனுக்கு பதிலாக அஷ்டன் டர்னர் சேர்க்கப்பட வாய்ப்புள்ளது.  உத்தேச வெஸ்ட் இண்டீஸ் அணி:  லெண்டல் சிம்மன்ஸ், ஆண்ட்ரே ஃப்ளெட்சர், கிறிஸ் கெய்ல், ஷிம்ரான் ஹெட்மயர், நிகோலஸ் பூரன்(கேப்டன், விக்கெட் கீப்பர்), ஆண்ட்ரே ரசல், ஃபேபியன் ஆலன், ட்வைன் பிராவோ, ஹைடன் வால்ஷ், ஷெல்டான் காட்ரெல், ஃபிடல் எட்வர்ட்ஸ்.  உத்தேச ஆஸ்திரேலிய அணி:  ஆரோன் ஃபின்ச்(கேப்டன்), மேத்யூ வேட்(விக்கெட் கீப்பர்), மிட்செல் மார்ஷ், ஜோஷ் ஃபிலிப், மோய்ஸஸ் ஹென்ரிக்ஸ், பென் மெக்டெர்மோட், டேனியல் கிறிஸ்டியன்\/அஷ்டான் டர்னர், அஷ்டன் அகர், மிட்செல் ஸ்டார்க், ஆடம் ஸாம்பா, ஜோஷ் ஹேசில்வுட். &nbsp;","link":"https:\/\/tamil.asianetnews.com\/sports-cricket\/west-indies-and-australia-teams-probable-playing-eleven-for-third-t20-qw4vsu","image":["https:\/\/static.asianetnews.com\/images\/01fa7ap55jbhecqq7vd9v373rd\/3-jpg_760x400.jpg"],"pubdate":"Mon, 12 Jul 2021 06:52:06 +0530"},{"title":"#BREAKING செப்.12ல் நீட் நுழைவுத் தேர்வு... நாளை முதல் விண்ணப்பிக்கலாம் என தேசிய தேர்வு முகமை அறிவிப்பு...!","text":"நாடு முழுவதும் மருத்துவ படிப்பிற்கான நீட் நுழைவுத் தேர்வு எப்போது நடைபெறும் என்ற எதிர்பார்ப்பு நிலவி வந்தது. தற்போது மத்திய கல்வித்துறை அமைச்சர் தர்மேந்திரபிரதான் தன்னுடைய ட்விட்டர் பக்கத்தில் இதுகுறித்து அதிகாரப்பூர்வ அறிவிப்பை வெளியிட்டுள்ளார். அதில் செப்டம்பர் 12ம் தேதி முதல் நாடு முழுவதும் நீட் மருத்துவ நுழைவுத் தேர்வு நடத்தப்படும் என குறிப்பிட்டுள்ளார்.    நாளை மாலை 5 மணி முதல் நீட் தேர்விற்கான விண்ணப்பத்தை இணையதளத்தில் இருந்து பதிவிறக்கி விண்ணப்பிக்கலாம் என்றும், கொரோனா அச்சுறுத்தல் காரணமாக இந்த முறை 198 நகரங்களில் நீட் தேர்வு நடத்தப்படும் என்றும் தர்மேந்திர பிரதான் குறிப்பிட்டுள்ளார். ஏற்கனவே 155யில் நகரங்களில் தேர்வு நடத்தப்பட்ட நிலையில், கொரோனா பரவலையும், மாணவர்கள் நலனையும் கருத்தில் கொண்டு தேர்வு எழுதும் நகரங்களின் எண்ணிக்கை இம்முறை அதிகரிக்கப்பட்டுள்ளது. அதேபோல் தேர்வு மையங்களின் எண்ணிக்கையும் 3 ஆயிரத்து 862 ஆக அதிகரிக்கப்பட்டுள்ளதாக மத்திய அமைச்சர் தர்மேந்திர பிரதான் தெரிவித்துள்ளார்.&nbsp;    தேர்வு எழுத வரும் மாணவர்கள் கட்டாயம் முகக்கவசம் அணிய வேண்டும் என்றும், நீட் தேர்வுக்கான கொரோனா வழிகாட்டு நெறிமுறைகளை பின்பற்ற வேண்டும் என்றும் வலியுறுத்தியுள்ளார். கொரோனா சூழ்நிலை காரணமாக தமிழகம் உள்ளிட்ட சில மாநிலங்களில் நீட் தேர்வை ரத்து செய்ய வேண்டும் என்ற குரல் எழுந்து வருகிறது. இந்நிலையில் மருத்துவ மாணவர்களின் நலனை கருத்தில் கொண்டு செப்டம்பர் 12ம் தேதி நீட் நுழைவுத்தேர்வு நடத்தப்படும் என தேசிய தேர்வு முகமை அறிவித்துள்ளது. &nbsp;","link":"https:\/\/tamil.asianetnews.com\/india\/the-neet-will-held-on-september-12-2021-across-the-country-qw4vb3","image":["https:\/\/static.asianetnews.com\/images\/01drvqc7ja0yjpx3ac4hdtyc3e\/neet-jpg_760x400.jpg"],"pubdate":"Mon, 12 Jul 2021 06:41:27 +0530"},{"title":"சிறுநீரகம் செயல் இழந்து... சிகிச்சைக்கு பணம் இல்லாமல் தவிக்கும் பிரபல நடிகை! உதவி கேட்டு வெளியிட்ட வீடியோ!","text":"சில சீரியல்கள் மற்றும் வெப் சீரிஸ்களில் நடித்து பிரபலமான, ஹிந்தி நடிகை தன்னுடைய சிறுநீரக மாற்று அறுவை சிகிச்சைக்கு பணம் இல்லாமல் தவித்து வருவதாகவும், அதற்க்கு உதவி கேட்டு வீடியோ வெளியிட்டுள்ளது பார்ப்பவர்கள் நெஞ்சங்களையே உருக வைக்கும் விதத்தில் உள்ளது.  நடிகை அனயா சோனி, அடலட், கிரைம் பேட்ரோல், நாம்கரன், உள்ளிட்ட பல தொடர்களில் நடித்து பிரபலமானவர். தற்போது மும்பையில் உள்ள பிரபல மருத்துவமனையில் அனுமதிக்கப்பட்டுள்ள இவர், மாற்று சிறுநீரக சிகிச்சைக்காக உதவி கேட்டு வீடியோ வெளியிட்டுள்ளார். இதுகுறித்து இவர் பிரபல பத்திரிக்கைக்கு கொடுத்துள்ள பேட்டியில் கூறியுள்ளதாவது...    \"கடந்த 6 வருடங்களுக்கு முன் என்னுடைய இரண்டு சிறுநீரகமும் செயலிழந்துவிட்டது. பின்னர் தன்னுடைய தந்தை தான் அவரது ஒரு சிறுநீரகத்தை எனக்கு தானமாக கொடுத்தார். பின்னர் இந்த 6 வருடங்கள் ஒரு சிறுநீக்கத்துடன் தான் வாழ்த்து வந்தேன். தற்போது அந்த சிறுநீரகமும் செயலிழந்து வருகிறது. 2 சதவீதம் மட்டுமே செயல்படுவதாக மருத்துவர்கள் தெரிவித்துள்ளனர். இதுவரை டயாலிசிஸ் துவங்கவில்லை. சிறுநீரக மாற்று அறுவை சிகிச்சை மேற்கொள்ள முயன்று வருகிறோம்.    ஆனால் அதற்கான போதிய பணமும் எங்களிடம் இல்லை. நன்கு வசதியாக தான் இருந்தோம். அம்மா துணி வியாபாரம் செய்து வந்தார் . சகோதரர்களும் நல்ல நிலையில் இருந்தனர். ஆனால் சில வருடங்களுக்கு முன் எங்கள் வீட்டில் தீ பற்றி எரிந்தது அதில் உடமைகள் அனைத்தையும் இழந்து விட்டோம். தற்போது கையில் இருந்த பணம் எல்லாம் மருத்துவ செலவுகளுக்கே தீர்ந்து விட்டது. எனவே தன்னைக்கு மாற்று சிறுநீரக அறுவை சிகிச்சை மேற்கொள்ள உதவ வேண்டும் என கூறியுள்ளார்.    நெஞ்சை உருக்கும் படி மருத்துவமனையில் இருந்து இவர் வெளியிட்டுள்ள வீடியோவும் வைரலாக பார்க்கப்பட்டு வருகிறது இதை பார்த்து, பாலிவுட் பிரபலங்கள் உதவ முன்வருவார்கள் என எதிர்பார்க்கப்படுகிறது... இவர் வெளியிட்டுள்ள வீடியோ இதோ...         View this post on Instagram            A post shared by ANAYA T SONI (@theanayasoni)","link":"https:\/\/tamil.asianetnews.com\/cinema\/actress-anaya-soni-need-help-for-kidney-transplantation-surgery-video-qw4v91","image":["https:\/\/static.asianetnews.com\/images\/01fadd5xbr1vd0dbn20ad7z3km\/ipiccy-image-44-60ebced610b3b-jpg_760x400.jpg"],"pubdate":"Mon, 12 Jul 2021 06:40:14 +0530"},{"title":"#SLvsIND இந்தியா - இலங்கை கிரிக்கெட் போட்டிகள் நடக்கும் நேரம் மாற்றம்..! புதிய தேதி மற்றும் நேர விவரம்","text":"ஷிகர் தவான் தலைமையிலான இளம் வீரர்களை கொண்ட இந்திய அணி 3 ஒருநாள் மற்றும் 3 டி20 போட்டிகள் கொண்ட தொடரில் ஆடுவதற்காக இலங்கை சென்றுள்ளது. முதலில் ஒருநாள் போட்டிகளும், அதைத்தொடர்ந்து டி20 போட்டிகளும் நடக்கின்றன.&nbsp;  வரும் 13ம் தேதி முதல் இந்த தொடர் தொடங்கவிருந்தது. 13ம் தேதி முதல் ஒருநாள் போட்டி நடக்கவிருந்த நிலையில், இலங்கை அணியில் அடுத்தடுத்து 2 பேருக்கு கொரோனா உறுதியானதையடுத்து ஒத்திவைக்கப்பட்டுள்ளது.  இலங்கை அணி இங்கிலாந்து சுற்றுப்பயணத்தை முடித்துவிட்டு நாடு திரும்பியது. அடுத்ததாக இந்தியாவுக்கு எதிராக ஆடவுள்ள நிலையில், இலங்கை அணியின் பேட்டிங் பயிற்சியாளர் க்ராண்ட் ஃப்ளவருக்கு கொரோனா உறுதியானது. அவரைத்தொடர்ந்து, அந்த அணியின் தரவு பகுப்பாய்வாளர்(Data Analyst) ஜி.டி.நிரோஷனுக்கு கொரோனா தொற்று உறுதியானது.  இவர்கள் இருவருக்கும் அடுத்தடுத்த நாட்களில் கொரோனா உறுதியானதையடுத்து, குவாரண்டினை நீட்டித்துள்ள இலங்கை கிரிக்கெட் வாரியம், வீரர்களை 2 குழுவாக பிரித்து 2 வெவ்வேறு நகரங்களில் தங்கவைத்துள்ளது.  எனவே ஜூலை 13ம் தேதி தொடங்கவிருந்த கிரிக்கெட் தொடர் ஜூலை 18ம் தேதி தொடங்கவிருக்கிறது. அதன்படி, ஜூலை 18, 20, 23 ஆகிய தேதிகளில் 3 ஒருநாள் போட்டிகளும், ஜூலை 25, 27, 29ஆகிய தேதிகளில் 3 டி20 போட்டிகளும் நடக்கவுள்ளன.  தேதி மாற்றப்பட்டது மட்டுமல்லாது போட்டி தொடங்கும் நேரமும் மாற்றப்பட்டுள்ளது. பிற்பகல் 2.30 மணிக்கு தொடங்கவிருந்த ஒருநாள் போட்டிகள் பிற்பகல் 3 மணிக்கும், இரவு 7 மணிக்கு தொடங்குவதாக இருந்த டி20 போட்டிகள் இரவு 8 மணிக்கும் தொடங்கவுள்ளன. இந்த அனைத்து போட்டிகளுமே கொழும்புவில் நடக்கின்றன. &nbsp;","link":"https:\/\/tamil.asianetnews.com\/sports-cricket\/sri-lanka-vs-india-cricket-series-timing-has-changed-qw4v2w","image":["https:\/\/static.asianetnews.com\/images\/01fadcv5rstfc67kn8p55spp94\/ind-vs-sl-schedule-jpg_760x400.jpg"],"pubdate":"Mon, 12 Jul 2021 06:36:32 +0530"},{"title":"4 ஏக்கர் கோயில் நிலத்தில் 3 ஏக்கர் வரை ஆக்கிரமிப்பு... மாவட்ட நிர்வாகத்திற்கு பறந்த அதிரடி உத்தரவு...!","text":"மயிலாடுதுறை மாவட்டம், சீர்காழி தாலுகா, வைத்தீஸ்வரன் கோவிலில் உள்ள யானை குளத்தில் ஆக்கிரமிப்புக்கள் கண்டறியப்பட்டால் அவற்றை சட்டப்படி அகற்ற நடவடிக்கை எடுக்க தமிழக அரசுக்கு சென்னை உயர் நீதிமன்றம் உத்தரவிட்டுள்ளது.  வைத்தீஸ்வரன் கோவிலைச் சேர்ந்த சேகர் என்பவர் தாக்கல் செய்த மனுவில், உலகப் புகழ் பெற்ற வைத்தீஸ்வரன் கோவிலைச் சுற்றி, நீரை சேகரிக்கவும், நிலத்தடி நீரை பாதுகாக்கவும் ஏராளமான குளங்கள் வெட்டப்பட்டுள்ளதாகக் குறிப்பிட்டுள்ளார்.கோவில் யானைகளை குளிக்கச் செய்வதற்காக 4 ஏக்கர் பரப்பில் வெட்டப்பட்ட யானை குளத்தில், தற்போது 3 ஏக்கர் பரப்பு வரை ஆக்கிரமிக்கப்பட்டுள்ளதாக குற்றச்சாட்டியுள்ளார்.&nbsp;    இந்த ஆக்கிரமிப்புக்களை அகற்றக் கோரி பல முறை அதிகாரிகளுக்கும், முதல்வரின் தனிப் பிரிவுக்கும் புகார் மனுக்கள் அனுப்பியும் இதுவரை எந்த நடவடிக்கையும் எடுக்கப்படவில்லை எனக் கூறியுள்ளார்.இந்த ஆக்கிரமிப்புக்களை அகற்ற அரசுக்கு உத்தரவிட வேண்டும் என மனுவில் கோரியுள்ளார்.    இந்த மனுவை விசாரித்த தலைமை நீதிபதி சஞ்சிவ் பானர்ஜி மற்றும் நீதிபதி செந்தில்குமார் ராமமூர்த்தி அடங்கிய அமர்வு, மனுதாரரின் கோரிக்கை மனுவை எட்டு வாரங்களில் பரிசீலித்து தகுந்த உத்தரவை பிறப்பிக்க வேண்டும் என, தமிழக அரசுக்கும், மாவட்ட நிர்வாகத்திற்கும் உத்தரவிட்டது.மேலும், ஆக்கிரமிப்புக்கள் கண்டறியப்பட்டால் சட்டப்படி அவற்றை அகற்ற வேண்டும் எனவும் நீதிபதிகள் உத்தரவிட்டனர்.","link":"https:\/\/tamil.asianetnews.com\/tamilnadu-chennai\/chennai-hc-order-to-elephant-bath-pool-land-aggression-case-qw4uj1","image":["https:\/\/static.asianetnews.com\/images\/01fadcdpv533src2amp6xkar56\/vaitheeswaran-koil-1-jpg_760x400.jpg"],"pubdate":"Mon, 12 Jul 2021 06:24:37 +0530"},{"title":"தூத்துக்குடி: கூட்டுறவு சங்கக் கடன்கள்; தள்ளுபடி அறிவிப்பு விரைவில் வெளியாகும்- அமைச்சர் ஐ.பெரியசாமி","text":"<p>தூத்துக்குடி புதிய பேருந்து நிலையம் அருகில், வேளாண்மை கூட்டுறவு விற்பனைக் கடன் சங்கத்தின் நேரடி கட்டுப்பாட்டின்கீழ் இயங்கும் பெட்ரோல், டீசல் விற்பனை நிலையத்தை கூட்டுறவுத்துறை அமைச்சர் ஐ.பெரியசாமி திறந்துவைத்தார். இந்த நிகழ்ச்சியில் தூத்துக்குடி நாடாளுமன்ற உறுப்பினர் கனிமொழி, சமூக நலத்துறை அமைச்சர் கீதா ஜீவன், மாவட்ட ஆட்சியர் செந்தில்ராஜ், கூட்டுறவு சங்கங்களின் இணைப்பதிவாளர் ரவிச்சந்திரன் ஆகியோருடன் பல அரசு அதிகாரிகளும் கலந்துகொண்டனர். <\/p><figure><img src=\"https:\/\/gumlet.assettype.com\/vikatan\/2021-07\/6d63d37b-3625-4631-9407-74b925feef68\/ip_22.jpg\" \/><figcaption>கடன் வழங்கிய அமைச்சர் ஐ.பெரியசாமி<\/figcaption><\/figure><p>தொடர்ந்து, இந்த நிகழ்ச்சியில் கூட்டுறவு சங்க புதிய உறுப்பினர்கள் 847 பேருக்கு, ரூபாய் 4.87 கோடி மதிப்பிலான கடன் உதவிகளை கூட்டுறவுத்துறை அமைச்சர் ஐ.பெரியசாமி வழங்கினார். பின்னர் பேசிய அவர், ``தமிழகத்திலுள்ள கூட்டுறவு கடன் சங்கங்களில் எவ்வளவு பேர் வந்து கடன் கேட்டாலும் அதை வழங்க வேண்டும். அதற்கான நிதியை தமிழக அரசு வழங்கத் தயாராக உள்ளது. தமிழகத்திலுள்ள கூட்டுறவு சங்கங்களை, அனைவரும் பயன்பெறும் வகையில் பல்நோக்கு மையமாக மாற்றுவதற்கான திட்டம் விரைவில் கொண்டுவரப்படும்.<\/p><p>கூட்டுறவு சங்கங்கள் மூலம் வழங்கப்பட்ட கல்விக் கடன், சுயஉதவிக்குழுக் கடன் ஆகியவை அரசால் தள்ளுபடி செய்வதற்கான அறிவிப்பு விரைவில் வெளியாகும். தற்போது, மங்கிய நிலையில் இருக்கும் சிறு வணிகக் கடன் திட்டம் அதிகரிக்கப்படும். சுயஉதவிக் குழுக்களுக்கு எல்லா வகைக் கடன்களும் கொடுக்க அரசு தயாராக உள்ளது. தூத்துக்குடி மாவட்டத்தில் ரூ.33 கோடிக்கு நகைக் கடன் வழங்கியதாக கூட்டுறவு சங்கப் பணம் முறைகேடு செய்யப்பட்டுள்ளது. தமிழகத்தில் கூட்டுறவு சங்கங்கள் மூலமாக நடந்திருக்கக்கூடிய முறைகேடுகள் குறித்து வரும் 15-ம் தேதிக்குள் அறிக்கை தர வேண்டும் என எல்லா மாவட்ட இணைப்பதிவாளருக்கும் உத்தரவிடப்பட்டுள்ளது. <\/p><figure><img src=\"https:\/\/gumlet.assettype.com\/vikatan\/2021-07\/a60fc174-fea9-4a55-8a93-ea2bb053a9fb\/ip_33.jpg\" \/><figcaption>கடன் வழங்கிய அமைச்சர் ஐ.பெரியசாமி<\/figcaption><\/figure><p>`கூட்டுறவு சங்கங்கள்’ மக்கள் சொத்து. அது மக்கள் இயக்கமாக மாற்றப்பட வேண்டும். தமிழகத்தில் எந்தெந்தப் பகுதிகளில் பகுதிநேர நியாயவிலைக் கடைகள் கட்ட வேண்டும், அதற்கான நிதி ஆதாரம் என்ன என்பது குறித்து தமிழக அரசு ஆய்வு செய்துவருகிறது. தேவையான பகுதிகளில் கூட்டுறவு மருந்தகங்கள், விவசாயப் பொருள்களைப் பாதுகாக்க குளிர்ப்பதன கிடங்கு, விற்பனை நிலையம் அமைக்கப்படும்” என்றார்.<\/p>","link":"https:\/\/www.vikatan.com\/government-and-politics\/politics\/minister-iperiyasamy-says-co-operative-society-loans-discount-notice-will-be-released-soon","image":["https:\/\/gumlet.assettype.com\/vikatan\/2021-07\/76b6a344-f918-46ae-8d5a-95c42c179c7d\/ip_11.jpg"],"pubdate":"Mon, 12 Jul 2021 06:17:40 +0000"},{"title":"சசிகலா தனது தரத்தை குறைத்துக் கொள்கிறார்... கடம்பூர் ராஜூ கவலை..!","text":"அதிமுகவில் உறுப்பினராக இல்லாதவர்களிடம் தொலைபேசியில் பேசி சசிகலா தனது தரத்தை குறைத்துக்கொள்கிறார் என கடம்பூர் ராஜு விமர்சித்துள்ளார்.&nbsp;  அரசியலில் இருந்து ஒதுங்கி இருக்கப்போவதாக அறிவித்தார் சசிகலா. சட்டமன்றத் தேர்தலில் அதிமுக தோற்றவுடன் அக்கட்சியை கைப்பற்ற போவதாகவும், தன்னோடு வாருங்கள் எனவும் தொண்டர்கள் சிலருக்கு போன் போட்டு பேசி வருகிறார் சசிகலா. அந்த ஆடியோக்கள் பரபரப்பை ஏற்படுத்தி வருகின்றன.&nbsp;  இந்நிலையில் இது குறித்து கருத்து தெரிவித்துள்ளார் அதிமுக முன்னாள் அமைச்சரான கடம்பூர் ராஜூ. ‘’அதிமுகவை வழிநடத்தப்போவதாக அமமுக நிர்வாகிகளிடம் சசிகலா பேசுவது வேடிக்கை. நாட்டில் யார் எந்த கட்சியில் இருக்கிறார்கள் என சசிகலாவுக்கு தெரியவில்லை. அதிமுகவில் உறுப்பினராக இல்லாதவர்களிடம் தொலைபேசியில் பேசி சசிகலா தனது தரத்தை குறைத்துக்கொள்கிறார் . உடல்நிலையை கருத்தில் கொண்டு நடிகர் ரஜினி அரசியலுக்கு வரவில்லை என முடிவு எடுத்திருக்கலாம்’’ என அவர் தெரிவித்தார்.&nbsp;","link":"https:\/\/tamil.asianetnews.com\/politics\/sasikala-lowers-his-standards-kadampur-raju-worried-qw4txd","image":["https:\/\/static.asianetnews.com\/images\/01f15d75csgvwcfm80023pr6d9\/euugeknuuak9trv-png_760x400.jpg"],"pubdate":"Mon, 12 Jul 2021 06:11:38 +0530"},{"title":"அரசியலுக்கு முழுக்கு போட்ட கையோடு அடுத்த அதிரடி... நாளை மேற்கு வங்கம் புறப்படும் ரஜினிகாந்த்...!","text":"இனி அரசியலி ஈடுபடும் எண்ணமில்லை என ரஜினி கூறியதால்&nbsp;அதிர்ச்சியில் உள்ள&nbsp;ரஜினி ரசிகர்கள் அதிலிருந்து மீள்வதற்குள் சூப்பர் ஸ்டார் பற்றிய அடுத்த அப்டேட் கசிந்துள்ளது.&nbsp;","link":"https:\/\/tamil.asianetnews.com\/gallery\/cinema\/super-star-rajinikanth-tommorow-travel-to-west-bengal-for-annaatthe-shooting-qw4tis","image":["https:\/\/static.asianetnews.com\/images\/01etkz79mh774c3wj531k0dzv7\/capture-jpg_760x400.jpg"],"pubdate":"Mon, 12 Jul 2021 06:02:52 +0530"},{"title":"ஸ்ரீதேவி மகளா இப்படி?உடலை இறுக்கிப் பிடித்திருக்கும் ஓவர் டைட் ஸ்கின் கலர் உடையில் ஜான்வி கபூரின் அட்ராசிட்டி!","text":"நடிகை ஸ்ரீதேவி மகள் ஜான்வி கபூர் அவ்வப்போது செம்ம ஹாட் உடையில் மும்பையில் வலம் வருகிறார். இந்நிலையில் லட்சுமி இண்டஸ்ட்ரீஸ் என்கிற இடத்திற்கு வந்த போது எடுக்கப்பட்ட லேட்டஸ்ட் புகைப்படங்கள் தற்போது வைரலாக பார்க்கப்பட்டு வருகிறது. &nbsp;","link":"https:\/\/tamil.asianetnews.com\/gallery\/cinema\/janvi-kapooor-skin-color-hot-dress-photos-qw4ti9","image":["https:\/\/static.asianetnews.com\/images\/01fadb6k1f0d0kc57qzszhx9ek\/ed08ufr4-jpg_760x400.jpg"],"pubdate":"Mon, 12 Jul 2021 06:02:34 +0530"},{"title":"காவிரி நதிநீர் பிரச்சனையில்  உரிமையை நிலைநாட்டியது அதிமுகதான்... ஜெயகுமார் பெருமிதம்..!","text":"கர்நாடகா மாநிலத்தில் மேகதாது அணை கட்டப்படக்கூடாது என்பதே அதிமுகவின் நிலைப்பாடு என்று முன்னாள் அமைச்சர் ஜெயக்குமார் கூறியுள்ளார்.&nbsp; கர்நாடக மேகதாது அணை விவகாரம் தொடர்பாக இன்று அனைத்து கட்சி பிரதிநிதிகளுடன் சென்னை தலைமை செயலகத்தில் முதல்வர் மு.க.ஸ்டாலின் ஆலோசனை நடத்தினார்.&nbsp;   &nbsp; இந்த கூட்டத்தில் அதிமுக, காங்கிரஸ் உள்ளிட்ட 13 கட்சியினர் பங்கேற்றனர். பிறகு 3 தீர்மானங்கள் நிறைவேற்றப்பட்டன. தமிழக மக்களின் ஒட்டுமொத்த எதிர்ப்பை பிரதிபலிக்கும் வகையில் அனைத்துக் கட்சி தீர்மானத்தை டெல்லி சென்று மத்திய அரசிடம் வழங்க முடிவு செய்துள்ளனர். மேகதாது அணை விவகாரத்தில் தமிழக அரசு எடுக்கும் நடவடிக்கைகளுக்கு அனைத்து கட்சிகளுக்கும் ஆதரவு அளித்துள்ளனர். &nbsp; அனைத்து கட்சி கூட்டத்தில் அதிமுக சார்பில் பங்கேற்ற முன்னாள் அமைச்சர் ஜெயக்குமார், &nbsp;‘’கர்நாடகாவில் மேகதாது அணை எந்த சூழலிலும் கட்டப்படக்கூடாது என்பதே அதிமுகவின் நிலைப்பாடு என்றும் இந்த கருத்தினை தெரிவித்திருக்கிறோம். காவிரி நதிநீர் பிரச்சனைக்கு அனைத்து ரீதியிலும் சட்டப்போராட்டம் நடத்தி, 72 மணிநேரம் உண்ணாவிரதம் இருந்தது மறைந்த முதல்வர் ஜெயலலிதா என்றும் உரிமையை நிலைநாட்டிய இயக்கம் அதிமுக தான்’’என அவர் தெரிவித்தார்.&nbsp;","link":"https:\/\/tamil.asianetnews.com\/politics\/aiadmk-has-established-its-right-in-the-cauvery-river-water-issue-jayakumar-is-proud-qw4t66","image":["https:\/\/static.asianetnews.com\/images\/01dy42dtxmz041nt3yhkqc53qq\/d-jayakumar-pti-750x500-0-jpg_760x400.jpg"],"pubdate":"Mon, 12 Jul 2021 05:55:20 +0530"},{"title":"பள்ளி வளாகத்தில் அத்துமீறி நுழைந்த இளைஞர்கள்.. மரம் முறிந்து மண்டை உடைந்தது.. போலீஸ் விசாரணை.","text":"பள்ளி வளாகத்தில் கிரிக்கெட் விளையாடிய இளைஞர்கள் மீது மரம் முறிந்து விழுந்ததால் பரபரப்பு ஏற்பட்டது, அதில்&nbsp;ஒருவர் தலையில் காயத்துடன் உயிருக்கு ஆபத்தான&nbsp;&nbsp;நிலையில் மருத்துவமனையில் அனுமதிகப்பட்டுள்ளார். இது குறித்து பள்ளிக்கல்வித்துறை விசாரணை மேற்கொண்டு வருகிறது.&nbsp;சென்னை அண்ணாசாலையில் அரசினர் மதரஸா இ-ஆஸம் மேல்நிலைப்பள்ளி செயல்பட்டு வருகிறது. கொரோனா ஊரடங்கு காரணமாக பள்ளி திறக்கப்படவில்லை. இந்நிலையில் பள்ளி வளாகத்தில் மாணவர்களுக்கான விளையாட்டு பயிற்சிகள் மட்டுமே வழங்கப்பட்டு வருகிறது.&nbsp;    நேற்று அடையாளம் தெரியாத இளைஞர்கள் சிலர் பள்ளி வளாகத்தில் கிரிக்கெட் விளையாடினர். அப்போது கிரிக்கெட் விளாயாடி கொண்டிருந்தவர்கள் மீது அங்கிருந்த மரம் முறிந்து விழுந்தது. இதனால் பரபரப்பானது. தகவல் அறிந்து சிந்தாதிரிப்பேட்டை போலீசார் சம்பவ இடத்திற்கு வந்தனர். மரம் விழுந்ததில் 4 பேருக்கு காயம் அடைந்தனர். அதில் 3 இளைஞர்கள் பள்ளியின் முன்னாள் மாணவர்கள் என்பது தெரிந்தது. ராயப்பேட்டை அரசு மருத்துவமனையில் சிகிச்சை பெற்றனர். மேலும் ஒருவர் தலையில் காயத்துடன் ஆயிரம் விளக்கு தனியார் மருத்துவமனையில் அனுமதிக்கப்பட்டுள்ளார்.&nbsp;    விசாரணையில் அவர் திருவல்லிக்கேணி அசுதீன் கான் தெருவைச் சேர்ந்த செய்யது ரியாஸ் (35) என்பது தெரிந்தது. இசைகருவிகள் விற்பனை செய்து வரும் இவர் அதே பகுதியைச் சேர்ந்த இளைஞர்களுடன் கிரிக்கெட் விளையாடிய போது தான் மரம் முறிந்து விழுந்தது.ஆபத்தான நிலையில் மருத்துவமனையில் சிகிச்சை பெற்று வருகிறார். சம்பவம் தொடர்பாக சிந்தாதிரிப்பேட்டை போலீசார் தொடர்ந்து விசாரணை நடத்தி வருகின்றனர்.&nbsp;இந்நிலையில் பள்ளி வளாகத்திற்குள் இவர்கள் அத்துமீறி நுழைந்தது எப்படி? விபத்து நிகழ்ந்தது எப்படி? என்பது தொடர்பாக பள்ளி கல்வித்துறை அதிகாரிகள் நேரில் வந்து விசாரணை நடத்தி வருகின்றனர்.&nbsp;","link":"https:\/\/tamil.asianetnews.com\/crime\/youths-trespassing-on-school-premises-tree-broken-and-skull-broken-police-investigation--qw4syc","image":["https:\/\/static.asianetnews.com\/images\/01fadad759ekdkbsg4f2p88svx\/government-school-2-jpg_760x400.jpg"],"pubdate":"Mon, 12 Jul 2021 05:50:36 +0530"}]