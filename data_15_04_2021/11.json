[{"title":"உயர் அதிகாரியின் பாலியல் தொல்லையை சமூக ஊடகத்தில் பதிவு செய்த பெண் ஐஏஎஸ் அதிகாரி!","text":"<p> <\/p>\n\n<p style=\"text-align: justify;\">ஹரியானா கேடரில் பணிபுரிந்து வரும் பெண் ஐஏஎஸ் அதிகாரி ஒருவர் ஞாயிறு அன்று தனது முகநூல் கணக்கில்... இந்தியில் தனது உயர் அதிகாரி, தனக்கு தொடர்ந்து அளித்து வரும் பாலியல் ரீதியிலான தொல்லைகள் குறித்து பதிவு செய்திருந்தார்.<\/p>\n\n<p style=\"text-align: justify;\">முகநூலில் தான் பதிவு செய்திருந்த தகவலை அப்படியே புகாராக்கி சண்டிகர் காவல்நிலையத்துக்கு மின்னஞ்சலும் செய்திருப்பதாக அவர் தெரிவித்திருந்தார். ஆனால், அவரது புகாருக்கு எந்தவிதமான பலனும் இல்லை. தொடர்ந்து தொலைபேசியில் தொடர்பு கொண்ட போதும் சரி, மாநிலத்தின் உள்துறை செயலருக்கு எஸ் எம் எஸ் அனுப்பிய போதும் சரி அதற்கான பலன் இந்த விஷயத்தை தான் முகநூலில் பதிவு செய்து விட்டு அச்சு ஊடகங்களுக்குத் தெரியப்படுத்திய வரையிலும் கூட கிணற்றில் போட்ட கல்லாகவே இருப்பதாக அவர் தெரிவித்துள்ளார்.<\/p>\n\n<p style=\"text-align: justify;\">தனது புகாரில் அவர் குறிப்பிட்டுள்ளபடி, பாலியல் குற்றம் சாட்டப்பட்டுள்ள உயரதிகாரி, அதிகாரப்பூர்வ கோப்புகளில் ஜூனியர் பெண் அதிகாரியான தான் எதிர்ப்புக் கருத்துக்களை எழுதக் கூடாது எனத் தடுக்கும் பொருட்டு இவ்விதமாகத் தன்னிடம் நடந்து கொண்டதாக தெரிவித்துள்ளார். சம்மந்த்தப்பட்ட அந்த உயரதிகாரியின் பெயரை பொது வெளியில் வெளிப்படையாக தெரிவிப்பது குறித்து தனக்கேதும் ஆட்சேபணை இல்லை என அவர் குறிப்பிட்டிருந்த போதும் தற்போது இந்த வழக்கு விசாரணை நடைபெற்று வருவதால் இந்தி ஊடகங்கள் இருவரது பெயரையும் வெளியிடவில்லை. <\/p>\n\n<p style=\"text-align: justify;\">ஆட்சியர் அலுவலகத்தில் தனக்கு நேர்ந்த வித்யாசமான அனுபவத்தைப் பற்றிக் குறிப்பிடுகையில் அந்தப் பெண் அதிகாரி;<\/p>\n\n<p style=\"text-align: justify;\">‘மே 31 ஆம் தேதி தனது அறைக்கு என்னை அழைத்த அந்த உயர் அதிகாரி, அறைக்குள் தான் அழைக்கும் வரை எவரும் வரக்கூடாது என பிற அலுவலர்களுக்கு உத்தரவிட்டார். பின்னர் என்னிடம், நீ இங்கே எப்படி வேலை செய்ய விரும்புகிறாய்? துறை சார்ந்த அலுவலக வேலையைச் செய்ய விரும்புகிறாயா? அல்லது பொழுது போக்காக வேலை செய்ய விரும்புகிறாயா? என்றும் கேட்டார். அதோடு அதிகாரப் பூர்வ அலுவலக கோப்புகளில் கையெழுத்திடும் போதும், குறிப்புகள் எழுதும் போதும் எதிர்ப்புக் கருத்துகளை அதில் பதிவு செய்யக் கூடாது எனக் கூறினார். அவர் எனக்கு வேலை செய்யக் கற்றுத்தரும் விதத்தைப் பார்த்தால் புதுமணமகளுக்கு புகுந்த வீட்டில் வேலை கற்றுத்தருவது போல இருந்தது. அதனால் தான் அவரது நடத்தை எனக்கு ஒழுக்கக் கேடானது போலத் தோன்றியது.’  - என விவரித்திருந்தார்.<\/p>\n\n<p style=\"text-align: justify;\">அது மட்டுமல்ல, பிறகு ஜுன் 6 ஆம் தேதி மாலை 5 மணிக்கு அந்த உயர் அதிகாரி அவரது அலுவலகத்துக்கு அழைத்தார், நான் சென்று அவரது நாற்காலிக்கு எதிரில் அமர்ந்து 7.39 மணி வரை காத்திருந்தேன். பிறகு என்னை எழுந்து அவரது அருகில் வரச்சொன்னார். கணினியில் எப்படிப் பணிபுரிவது எனக் கற்றுத்தருவதாகச் சொல்லி அவரது அருகில் அமரச் சொன்னார். நான் அவரது அருகில் அமர்ந்த போது, மேலும் அருகில் நெருங்கி வந்து அமருமாறு கூறினார். அப்போது மேலும் நெருங்கி அமர்ந்து என்னைத் தொட முயன்றார். இத்தகைய நடவடிக்கைகள் எனக்கு ஒழுக்கக் கேடானதாகத் தோன்றியதால் நான் புகார் அளித்திருக்கிறேன் என்றும் அவர் குறிப்பிட்டிருந்தார்.<\/p>\n\n<p style=\"text-align: justify;\">இதைப் பற்றி சம்மந்த்தப் பட்ட உயரதிகாரியிடம் விசாரித்ததில், அவர் தன் மீதான குற்றச்சாட்டை முற்றிலுமாக நிராகரித்தார். நான் ஒரு உயரதிகாரி என்ற முறையில், எனக்குக் கீழே பணிபுரியும் ஜூனியர் அதிகாரிகளுக்கு வேலை கற்றுத் தருவது எனது கடமை. அதைத்தான் நான் செய்தேன். அந்த இளம் பெண் அதிகாரி குறிப்பிடுவது போல இங்கே எதுவும் நடக்கவில்லை. அதோடு அலுவலகக் கோப்புகளில் தவறான கருத்துக்களைப் பதிவு செய்வதை அந்தப் பெண் அதிகாரி தொடர்ந்து செய்து வந்தார். அப்படிச் செய்யக்கூடாது என நான் அறிவுறுத்தினேன். ஒரு மேலதிகாரியாக இதுவும் எனது கடமை. அலுவலக நேரத்தில் பெண் அதிகாரிகள் பணிபுரியும் சூழலில் தனியாக இருக்கக் கூடிய சந்தர்பங்களை நான் பெரும்பாலும் நிராகரித்து விடுவேன். எப்போதாவது அப்படி நேர்ந்திருந்தால் அது வெகு குறைவான சமயங்களிலாக மட்டுமே இருந்திருக்கலாம். எனத் தெரிவித்திருக்கிறார்.<\/p>\n\n<p style=\"text-align: justify;\">பெண் அதிகாரியின் புகார் குறித்தான விசாரணை தொடர்ந்து நடைபெற்று வருவதாகவும்,  உண்மையில் யார் மீது தவறு என்பது விசாரணையின் முடிவில் தெரிய வரும் என்கிறது ஹரியானா காவல்துறை.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/jun\/11\/haryana-woman-ias-officer-accuses-senior-of-sexually-harassing-2937608.html","image":["https:\/\/images.dinamani.com\/uploads\/user\/imagelibrary\/2018\/6\/11\/w600X390\/stop_violence_against_woman.jpg"],"pubdate":"Monday, June 11, 2018 12:57 PM +0530"},{"title":"நிலத்தை உழுதால் இந்திரன் மழையைக் கொண்டு வருவானா? இந்த இளம்பெண்களின் நம்பிக்கை ஈடேறுமா?","text":"<p style=\"text-align: justify;\"> <\/p>\n\n<p style=\"text-align: justify;\">மழை வேண்டி வருணனையும், இந்திரனையும் துதிப்பதும், அவர்களை மகிழ்விக்க யாகங்கள் நடத்துவதும் வேதகால நாகரீகத்தின் போது பின்பற்றப்பட்ட பழக்கங்களில் ஒன்று. இப்போதும் அந்தப் பழக்கம் ஆங்காங்கே இருக்கத்தான் செய்கிறது. ஆனால், அப்படி பெரும்பொருட்செலவுடன் யாகங்களை நடத்துபவர்கள் செல்வந்தர்களாகவும், அரசியல்வாதிகளாகவுமே இருப்பார்கள். சாதாரண மக்களில் யாரும் இப்படி யாகங்கள் நடத்துவதில்லை என்றாலும் அவர்களுக்கும் அப்படியான நம்பிக்கைகள் பலமாகவே இருக்கின்றன. மக்களில் சிலர் கழுதைகளுக்குத் திருமணம் செய்வதும், தவளைகளுக்குத் திருமணம் செய்வதும். ஏன் சில இடங்களில் எறும்புகளுக்குக கூட திருமணம் செய்விக்கிறார்கள் என்று கேள்விப்பட்டோம்... மக்களது நம்பிக்கையின் வெளிப்பாடு தான் இவையெல்லாம். மக்கள் ஏன் இப்படியான விஷயங்களை எல்லாம் நம்புகிறார்கள் எனில், ‘நீரின்றி அமையாது இவ்வுலகு’ என்பதால் தான். மழையின் அத்யாவசியம் அப்படிப்பட்டதாக இருப்பதால்... மழை பொய்த்துப்போனால், வராத மழையை கட்டி இழுத்துக் கொண்டு வர வைக்கவே இத்தகைய உத்திகளை அவர்கள் கையாள்கிறார்கள்.<\/p>\n\n<p style=\"text-align: justify;\">இவற்றைத் தவிர்த்து மழை வேண்டி தொடர்ந்து நிலத்தை உழும் புது விதமான நம்பிக்கையொன்றை உத்தரப் பிரதேச மாநிலத்தில் இரு இளம்பெண்கள் தற்போது அறிமுகப்படுத்தியிருக்கிறார்கள். அறிமுகப்படுத்த இதொன்றும் புதிய உத்தியில்லை... முன்பே வேத காலத்திலும் அதற்குப் பிந்தைய காலங்களிலும் பருவ மழை பொய்த்துப் போன காலங்களில் வராத மழையை வரவழைக்க மக்கள் அதீத நம்பிக்கையுடன் நிலத்தை உழுது வைப்பது வழக்கம் தான். ஆனால், அந்தப் பழக்கத்தை இந்த தலைமுறையில் இப்பெண்கள் மீட்டெடுக்க முயற்சிக்கிறார்கள். அவர்களது முயற்சி பலித்தால் நல்லது. <\/p>\n\n<p style=\"text-align: justify;\">வேத காலம் மழைக்கடவுளாக இந்திரனைக் குறிக்கிறது. எனவே, உத்தரப் பிரதேச விவசாயி ஒருவரின் மகள்களான இவ்விரு பெண்களும் தமது தந்தையுடன் இணைந்து மழை வேண்டி இந்திரனைத் துதித்து நிலத்தை உழுது கொண்டிருக்கிறார்கள். உழுவது என்றால் டிராக்டர் வைத்து அல்ல, நிலத்தில் இறங்கி ஏர்கலப்பை பிடித்து மனம் முழுக்க மழை குறித்த மிகுந்த எதிர்பார்ப்புடன் கடந்த ஐந்தாண்டுகளாகவே போதிய மழையின்றி வறண்டு கிடக்கும் தங்கள் நிலத்தை ஆழ உழுது கொண்டிருக்கிறார்கள். <\/p>\n\n<p style=\"text-align: justify;\">இந்த முறையாவது மழை பொய்க்காது பூமி தழுவினால் மாத்திரமே தங்களால் ஜீவிக்க முடியும் என்பதால் அவர்கள் தங்களது நம்பிக்கையொன்றை மட்டுமே பற்றுக்கோடாக வைத்து நிலத்தை உழுது கொண்டிருக்கிறார்கள். இப்படி உழுவதால் இந்திரனின் மனம் குளிர்ந்து மழை பெய்யும் என்பது அவர்களது நம்பிக்கை. மழைக்கடவுளான இந்திரனை மகிழ்விக்க ஆயர்கள் பெரும் யாகங்களை நடத்தி இந்திர விழா எடுப்பதாக மகாபாரதத்தில் வரும். ஆயர்களின் தலைவனான கிருஷ்ணன் இந்திர வணக்கத்தையும், இந்திர விழாவென்ற பெயரில் கால்நடைகள் யாகத்தில் பலியிடப்படுவதை எதிர்த்தும் ஒரு சமயத்தில் இந்திரனுக்கான விழாவை தடுத்தி நிறுத்து விடுகிறார். அப்போது கோபம் கொண்ட இந்திரன் பெருமழையாகக் கொட்டித் தீர்க்க ஒட்டுமொத்த ஆயர்பாடியும் வெள்ளத்தில் மூழ்காது தடுக்க கோவர்த்தனகிரி மழையை கிருஷ்ணன் குடையாகப் பிடித்தார் என்கின்றன பாகவத புராணக் கதைகள். <\/p>\n\n<p style=\"text-align: justify;\">மேற்கண்ட நம்பிக்கைகளை அடிப்படையாகக் கொண்டே உத்தரப் பிரதேசத்தில் அந்த இளம்பெண்கள் இந்திரன் மனம் குளிர்ந்து மழையாகப் பொழிவான் எனும் மிகுந்த நம்பிக்கையோடு தங்களது நிலத்தை ஏர்கலப்பையால் உழுது கொண்டிருக்கிறார்கள். நம்பிக்கையின் பால் இப்படி செய்வது நல்ல விளைவைத் தரலாம். ஒருவேளை இயற்கை இம்முறையும் பொய்த்தாலும் இந்தப் பெண்களுக்கு ஏமாற்றமாக இருக்கும். விவசாயம் பட்டுப் போகும். அதைத் தாண்டி இந்த நம்பிக்கையால் சமூகத்துக்கு எந்தவிதமான கேடும் இல்லை. ஆனால், இதே மாதிரியான நம்பிக்கையோடு தான் நாட்டில் பலர் மழை வேண்டி தவளைகளுக்குக் கல்யாணம் செய்யலாம், நாய்களுக்குக் கல்யாணம் செய்யலாம், கழுதைகளுக்குக் கல்யாணம் செய்யலாம் என்று வினோதமான காரியங்களில் இறங்கி விடுகிறார்கள்.<\/p>\n\n<p style=\"text-align: justify;\">அது சமூகத்திற்கு கேடோ இல்லையோ? நிச்சயம் அந்தந்த விலங்குகளுக்கு உயிர் வதையாகக் கூட இருக்கலாம்.<\/p>\n\n<p style=\"text-align: justify;\">எனவே மழைக்கடவுள் இந்திரனே! தயவு செய்து மக்கள் மழை வேண்டி மேலும் புது தினுசாக ஏதாவது வினோத சம்பிரதாயங்களைத் தொடங்கும் முன் தயவு செய்து அந்தந்த வருடக்கோட்டா மழையை மட்டும் அவ்வப்போது சரியாக டெலிவரி செய்து விடுங்களேன் பிளீஸ்!<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/jul\/02\/up-farmers-daughters-plough-field-to-please-rain-god-2951782.html","image":["https:\/\/images.dinamani.com\/uploads\/user\/imagelibrary\/2018\/7\/2\/w600X390\/up_girls_plough_land.jpg"],"pubdate":"Monday, July 2, 2018 01:22 PM +0530"},{"title":"‘ஸ்பா’ சென்ட்டரில் பாலியல் தொழிலில் ஈடுபட்டதாகக் குற்றம் சாட்டப்பட்ட 35 வெளிநாட்டுப் பெண்கள் கைது!","text":"<p style=\"text-align: justify;\"> <\/p>\n\n<p style=\"text-align: justify;\">உத்தரபிரதேச மாநிலம், நொய்டா 18 வது செக்டர், வணிக மையப் பகுதியில் இயங்கும் சில ஸ்பா சென்ட்டர்களில் சட்ட விரோதமாக பாலியல் தொழில் நடந்து வருவதாகப் புகார் எழுந்ததை ஒட்டி  கெளதம் புத் நகர் காவல்துறை கண்காணிப்பாளர் வினீத் ஜெய்ஸ்வால் தலைமையில் நேற்று மாலையில் அங்கிருக்கும் 14 ஸ்பா சென்ட்டர்களில் நொய்டா காவல்துறையினர் சோதனையில் ஈடுபட்டனர். மாலையில் தொடங்கிய சோதனை நள்ளிரவு வரை நீண்டதாகத் தகவல்.<\/p>\n\n<p style=\"text-align: justify;\">சுமார் 7 சர்க்கிள் அதிகாரிகள்,  8 காவல்நிலைய அதிகாரிகள், ஆண்களும், பெண்களுமாக 30 துணை ஆய்வாளர்கள், ஆன், பெண் கான்ஸ்டபிள்கள் உள்ளிட்ட 14 போலீஸ் டீம்கள் அமைக்கப்பட்டு தேடுதல் வேட்டையில் இறங்கியதில் அப்பகுதியில் இயங்கி வந்த ஸ்பா சென்ட்டர்களில் கணிசமான அளவில் பாலியல் தொழில் நடத்தப்பட்டு வருவது கண்டுபிடிக்கப்பட்டுள்ளது.<\/p>\n\n<p style=\"text-align: justify;\">காவல்துறை சோதனையில் இதுவரை 35 பேர் கைது செய்யப்பட்டுள்ளனர். அவர்களில் 25 பேர் பெண்கள், 10 பேர் ஆண்கள். கைதானவர்களில் கணிசமானவர்கள் தாய்லாந்து உள்ளிட்ட அயல்நாட்டுப் பெண்கள். பிடிபட்டவர்களிடம் இருந்து ரூ 1 லட்சம் பணமும், பீர் பாட்டில்களும், பயன்படுத்தப்பட்ட, பயன்படுத்தப்படாத ஆணுறைகள் போன்ற தடை செய்யப்பட்ட பொருட்கள் பறிமுதல் செய்யப்பட்டுள்ளதாக காவல்துறை ஆய்வாளர் ஜெய்ஸ்வால் தெரிவித்துள்ளார்.<\/p>\n\n<p style=\"text-align: justify;\">சோதனை நடத்தப்பட்டு குற்றம் நடப்பதாகக் கண்டறியப்பட்டுள்ள 14 ஸ்பா சென் ட்டர்களுக்கும் தற்போது சீல் வைக்கப்பட்டுள்ளது. இவற்றில் 3 ஸ்பா சென்ட்டர்களில் வெகு நிச்சயமாகப் பாலியல் தொழில் நடத்தப்பட்டதற்கான உறுதியான ஆதாரங்கள் கிடைத்திருப்பதாகத் தகவல்.<\/p>\n\n<p style=\"text-align: justify;\">சம்மந்தப்பட்ட ஸ்பா சென்ட்டர்கள் மீது வழக்குப் பதிவு செய்வதோடு அவற்றின் உரிமையாளர்கள் மீது குண்டர் சட்டத்தின் கீழ் நடவடிக்கை எடுக்கவும் முயற்சிகள் மேற்கொள்ளப்பட்டு  வருவதாக காவல்துறை துணை ஆய்வாளர் ஜெய்ஸ்வால் தெரிவித்துள்ளார்.<\/p>\n\n<p style=\"text-align: justify;\">உத்தரப் பிரதேச மாநிலம் போதைப் பொருள் பயன்பாட்டிலும் இந்திய மாநிலங்கள் அனைத்தையும் விட முன்னணியில் இருப்பது முன்னரே அறிந்த செய்தி தான். இந்நிலையில் ஸ்பா சென்ட்டர்கள் என்ற பெயரில் வெளிநாட்டுப் பெண்களை வேலைக்கு எடுத்து அவர்களைத் தங்களது சுயநலத்திற்காக பாலியல் தொழிலாளிகளாக மாற்றும் முயற்சியிலும் பலர் ஈடுபட்டிருப்பதாக அறியும் போது மக்களுக்கு ஸ்பா சென் ட்டர்கள் மீதான நம்பிக்கை குறைந்துகொண்டே போக வாய்ப்புகள் அதிகம் உள்ளது.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2019\/jul\/01\/35-arrested-in-alleged-sex-trade-at-noida-spa-centres-3183092.html","image":["https:\/\/images.dinamani.com\/uploads\/user\/imagelibrary\/2019\/7\/1\/w600X390\/sex_trade_in_spa_centre.jpg"],"pubdate":"Monday, July 1, 2019 12:36 PM +0530"},{"title":"32 வயது இளைஞரின் உயிரை உறிஞ்சிக் குடித்த எம் ஆர் ஐ ஸ்கேன் மெஷின்!","text":"<p style=\"text-align: justify;\"> <\/p>\n\n<p style=\"text-align: justify;\">ராஜேஷ் மாரு, 32 வயது இளைஞர். கடந்த சனிக்கிழமையன்று தனது மூத்த சகோதரியின் மாமியாருக்கு எம் ஆர் ஐ ஸ்கேன் பரிசோதனை பரிந்துரைக்கப்பட்டிருந்ததால், உடல்நலமற்ற அவரைப் பார்த்து நலம் விசாரித்து விட்டு மருத்துவமனையில் தனது சகோதரிக்கு ஏதாவது உதவி தேவைப்பட்டால் செய்வதற்காக தனது மைத்துனருடன் மும்பையின் இருக்கும் BYL நாயர் மருத்துவமனைக்குச் சென்றிருந்தார். <\/p>\n\n<div style=\"text-align:center\">\n<figure class=\"image\" style=\"display:inline-block\"><img alt=\"பலியான ராஜேஷ் மாரு\" height=\"233\" src=\"http:\/\/images.dinamani.com\/uploads\/user\/ckeditor_images\/article\/2018\/1\/29\/MRI-Machine-sucked-mumbai-man.png\" width=\"350\" \/>\n<figcaption><sup>பலியான இளைஞர் ராஜேஷ் மாரு...<\/sup><\/figcaption>\n<\/figure>\n<\/div>\n\n<p style=\"text-align: justify;\">அங்கே, அதே மருத்துவமனையிலேயே முன்னதாக சிகிச்சை பெற்று வந்த ராஜேஷின் சகோதரியின் மாமியாரான லக்‌ஷ்மி சோலங்கிக்கு செயற்கை சுவாசம் அளிக்க ஆக்ஸிஜன் சிலிண்டர் பொருத்தப்பட்டிருந்ததால் ஸ்கேன் அறைக்குள் செல்வதற்கு முன்பு அங்கிருந்த டியூட்டி டாக்டர் இடம் ஆக்ஜிஜன் சிலிண்டரை ஸ்கேன் அறைக்குள் எடுத்துச் செல்லலாமா? என்று ஆலோசனை கேட்டிருக்கிறார்கள். ஏனெனில் எம் ஆர் ஐ ஸ்கேன் அறைக்குள் உலோகப் பொருட்களுக்கு அனுமதி இல்லை என்பதால்; ஆனால், அப்போது ஸ்கேன் அறைக்கான வார்ட்பாய், ஸ்கேன் அறைக்குள் பரிசோதனை மெஷின் ஸ்விட்ச் ஆஃப் செய்யப்பட்டிருப்பதால், அச்சம் கொள்ளத் தேவையில்லை எனக்கூறி ஆக்ஸிஜன் சிலிண்டரை உள்ளே கொண்டு செல்ல அனுமதி அளித்திருக்கிறார். <\/p>\n\n<p style=\"text-align: justify;\">இவர்களுக்கு 7.30 மணியளவில் ஸ்கேன் நேரம் ஒதுக்கப்பட்டிருந்ததால், மருத்துவர் அவர்களை உடனடியாக  ஸ்கேன் அறைக்குள் சென்று காத்திருக்குமாறும், தான் 10 நிமிடங்களில் பரிசோதனை அறைக்குள் வந்து விடுவதாகவும் கூறி விட்டு அவரது மற்ற வேலைகளைத் தொடர்ந்திருக்கிறார். மருத்துவர் ஆலோசனையின் பேரில், வார்ட் பாய் கூறியவாறு லக்‌ஷ்மி சோலங்கிக்குத் தேவையான ஆக்ஸிஜன் சிலிண்டருடன் தனது மைத்துனருக்குப் பதிலாக ராஜேஷ் மாரு ஸ்கேன் அறைக்குள் நுழைந்திருக்கிறார். நோயாளியின் மகனும், ராஜேஷின் மைத்துனருமான ஹரிஷ் சோலங்கி தனது விரலில் இருந்த மோதிரத்தை கழற்ற இயலாததால் அவருக்குத் தன் தாயாருக்கு உதவியாக ஸ்கேன் அறைக்குள் செல்ல அனுமதி மறுக்கப்பட்டிருக்கிறது. அதனால் தான் ஹரிஷுக்குப் பதிலாக ராஜேஷ் ஆகிஸிஜன் சிலிண்டருன் உள்ளே நுழைய வேண்டியதாயிற்று என்கிறார்கள் அவர்களுடன் இருந்த உறவினர்கள். <\/p>\n\n<p style=\"text-align: justify;\">ராஜேஷ் ஸ்கேன் அறைக்குள் நுழைந்த மாத்திரத்தில் உடனடியாக எம் ஆர் ஐ ஸ்கேனின் மின் காந்தப் புலங்களால் அதி விரைவுடன் இழுக்கப்பட்டு கையிலிருந்த ஆக்ஜிஜன் சிலிண்டருடன் ஸ்கேன் மெஷினுக்குள் மாட்டிக் கொண்டார். அதிக விசையுடன் உறுஞ்சப்பட்ட வேகத்தில் அவரது கை சிலிண்டருக்கு அடியில் சிக்கிக் கொள்ள சிலிண்டர் லீக் ஆகத் தொடங்கி மொத்த ஆகிஸிஜனும் ராஜேஷின் சுவாசக்குழாயினுள் வலுக்கட்டாயமாக நிரம்பத் தொடங்கி கண்ணிமைக்கும் நேரத்தில் ராஜேஷ் மிக ஆபத்தான நிலையைச் சென்றடைந்தார். அங்கு அப்போது, வார்ட்பாய் அறிவித்திருந்தபடி ஸ்கேன் அறையில் மெஷின் ஸ்விட்ச் ஆஃப் செய்யப்பட்டிருக்கவில்லை என்பது துரதிருஷ்டமான விஷயம். விபரீதத்தை உணர்ந்த மருத்துவமனைப் பணியாளர்கள் உடனடியாக ராஜேஷை மீட்க விரைந்தாலும் அவரை உயிருடன் மீட்க இயலவில்லை. ஸ்கேன் மெஷினில் இருந்து ராஜேஷை விடுவித்து அருகில் இருக்கும் ஜெ ஜெ மருத்துவமனைக்கு உயிர் காக்கும் சிகிச்சை அளிக்க எடுத்துச் சென்ற போதும், சுவாசப் பையில் நிரம்பியிருந்த அதிகப்படியான ஆக்ஸிஜன் சப்ளை காரணமாக உடல் வீக்கமடைந்து ஊதிப்போய் அங்கு சென்ற 10 நிமிடங்களுக்குள்ளாக ராஜேஷ் தனது கடைசி மூச்சை நிறுத்திக் கொண்டார் என்றிருக்கிறார் அங்கிருந்த பெயர் வெளியிட விரும்பாத மருத்துவர் ஒருவர்.<\/p>\n\n<p style=\"text-align: justify;\">எம் ஆர் ஐ ஸ்கேன் மெஷினால் உறிஞ்சப்பட்டு இளைஞர் ஒருவர் பரிதாபமாக மரணமடைய டியூட்டி டாக்டரின் அலட்சியமும், வார்ட் பாயின் கவனக்குறைவுமே காரணம் எனக்கருதி தற்போது அவர்கள் இருவரும் கைது செய்யப்பட்டுள்ளனர். வழக்கு குறித்த விசாரணை நடைபெற்று வருகிறது. <\/p>\n\n<p style=\"text-align: justify;\">இதில் பரிதாபகரமான விஷயம் என்னவென்றால், ராஜேஷ் மாருவின் அம்மா காலாவின் தேற்ற முடியாத அழுகை. மகனது துர் மரணத்தைக் கேள்விப் பட்டதில் இருந்து அவருக்கும் உடல்நிலை மோசமாகி விட மருத்துவமனை சிகிச்சையிலிருப்பதாக தகவல். அது மட்டுமல்ல, அவர்களது குடும்பத்தைப் பொறுத்தவரை ராஜேஷுக்கு மூன்று சகோதரர்களும், மூன்று மூத்த சகோதரிகளும் இருப்பதாகக் கேள்வி. அவர்களுள் தனது இளைய மகனே தனது கஷ்டங்களைப் புரிந்து கொண்டு குடும்பத்தின் மீதி மிகுந்த பற்று கொண்டு தன் மீது மிகுந்த பாசத்துடன் இருக்கக் கூடியவர். அவர் ஒருவரை நம்பியே நானும் எனது மனைவியும் வாழ்ந்து வந்தோம். இனி எங்கள் மகனுக்கு நாங்கள் எங்கே போவோம்’ அவனுக்கு திருமணத்திற்காகப் பெண் பார்க்கலாம் என்று கூறும் போதெல்லாம், வேண்டாம், இந்தச் சிறிய வீட்டில் வைத்து திருமணம் செய்து கொள்ள முடியாது. கொஞ்சம் பெரிதாக வீடு கட்டிக் கொண்டு பிறகு திருமணத்தைப் பற்றி யோசிக்கலாம் என்று தட்டிக் கழித்துக் கொண்டே இருந்தவன் சமீபகாலமாகத் தான் 32 வயதாகி விட்டதே என்று திருமணத்திற்கு வரன் பார்க்க ஒப்புக் கொண்டிருந்தான். அதற்குள் இப்படியாகி விட்டதே! நான் என்ன செய்வேன் என்று கதறி அழும் அவரது தாயாரைத் தேற்றுவார் யாருமில்லை.’<\/p>\n\n<p style=\"text-align: justify;\">எம் ஆர் ஐ ஸ்கேன் என்பது அதிக விசை கொண்ட மின்காந்தப் புலங்களால் உடலை ஊடுருவி உடலுக்குள் இருக்கும் நோய்க்குறைபாடுகளைக் கண்டறியும் முறை. இந்த ஸ்கேன் பரிசோதனையில் ஈடுபடுத்தப்படுவதற்கு முன்பு மருத்துவர், பரிசோதனக்குள்ளாகும் நோயாளி மற்றும் அவரைச் சார்ந்தவர்களுக்கு தகுந்த முன்னெச்சரிக்க நடவடிக்கைகள் மற்றும் ஸ்கேன் அறைக்குள் நுழைவதற்கான கட்டுப்பாட்டு விதிகள் உள்ளிட்டவற்றைப் பற்றி அறிவுறுத்த வேண்டும் என்கின்றன மருத்துவ விதிகள். ஆனால் ராஜேஷின்  வழக்கிலோ அவரது மருத்துவர் எந்த விதமான எச்சரிக்கைகளையும் அவர்களுக்கு அளித்ததாகத் தெரியவில்லை என்கின்றன வழக்கு குறித்த விவரங்கள்.<br \/>\n <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/jan\/29\/man-dies-after-being-sucked-into-mri-scan-machine-at-mumbai-hospital-2-arressted-2853440.html","image":["http:\/\/images.dinamani.com\/uploads\/user\/ckeditor_images\/article\/2018\/1\/29\/MRI-Machine-sucked-mumbai-man.png"],"pubdate":"Monday, January 29, 2018 11:48 AM +0530"},{"title":"சுப்ரமண்யபுரம் ஸ்டைலில் காதலித்த பெண்ணையே பகடைக்காயாக்கி படுகொலை செய்யப்பட்ட இளைஞர்!","text":"<p> <\/p>\n\n<p style=\"text-align: justify;\">டெல்லி, கியாலா பகுதியின் ரகுபீர் நகர் குடியிருப்பு வாளாகத்தைச் சேர்ந்த அங்கித் சக்ஸேனாவுக்கும், இஸ்லாமிய பெண்ணான சஹானாவுக்கும் இடையே ஐந்தாறு வருடங்களாகவே காதல். ஆரம்பகாலத்தில் இருவரும் அருகருகே இருந்த வீடுகளில் வசித்திருந்தனர், பின்னர் சஹானா குடும்பம் அதே குடியிருப்பில் வேறு ஒரு வீட்டுக்கு குடி பெயர்ந்த போதும் அவர்களது காதல் மட்டும் மாறாமல் தொடர்ந்து கொண்டு தான் இருந்தது.  அங்கித்தைப் பொறுத்தவரை அவர் ரகுபீர் நகர் குடியிருப்புவாசிகளின் செல்லப்பிள்ளை. அவரைப் பிடிக்காதவர்களோ, வெறுப்பவர்களோ அங்கு யாருமில்லை. 23 வயது இளம் ஃபோட்டோகிராஃபரான அங்கித், தனது நீளமான சிகையலங்காரம்,  பிறருடன் எளிதில் கலகலப்பாகப் பேசிச் சிரித்துக் கொண்டாடும் குணம் போன்றவற்றால் ஏரியாவாசிகளால் ‘மோக்லி’ எனச் செல்லப்பெயரிட்டு அழைக்கப்பட்டவர் அங்கித். <\/p>\n\n<p style=\"text-align: justify;\">அப்படி ஏரியாவே கொண்டாடிய இளைஞனைத்தான் கடந்த வியாழன் அன்று இரவில் அடித்துக் காயப்படுத்தி கழுத்தறுத்து கொன்று போட்டிருக்கிறார்கள். இவ்வளவும் நடந்தது வேறெங்கோ கண்காணாத தொலைவில் அல்ல, அங்கித்தின் குடியிருப்பு வளாகத்தினுள்ளெயே தான். படுகொலையைச் செய்தது வேறு யாரும் அல்ல, யாரை அங்கித் தனது உயிராக நேசித்தாரோ அந்தப் பெண்ணின் இளைய சகோதரனால் தான் இந்த வன்கொலை நிகழ்த்தப் பட்டிருப்பதாகச் செய்தி.<\/p>\n\n<p style=\"text-align: justify;\">வெள்ளியன்று மாலை அப்பகுதியின் பாஜக தலைவர் மனோஜ் திவாரி அங்கித்தின் வீட்டுக்குச் சென்று அவரது குடும்பத்தினரிடம் இளைஞரின் கொலையுண்டதைப் பற்றி விசாரித்து அங்கித் மரணத்துக்கான தனது இரங்கலைப் பதிவு செய்தார். அன்று மாலையே டெல்லி முதல்வர் அரவிந்த் கெஜ்ரிவால் அங்கே வருகை தர இருந்ததால் ஏரியாவில் எங்கும் பதற்றம் நிரம்பியிருந்தது. ஏனெனில் கொலையுண்டது  ஒரு இந்து இளைஞர். கொலையைச் செய்தது ஒரு முகமதிய இளைஞன் என்பதால் அந்தப் பகுதியில் மதக்கலவரத்தைத் தூண்டும்விதமான சம்பவங்கள் எதுவும் நிகழ்ந்து விடக் கூடாதே! என்பதில் காவல்துறை மிகுந்த கவனம் செலுத்தியது. கொலையுண்ட இளைஞர் தொடர்ச்சியாக இல்லாவிட்டாலும் அவ்வப்போது தனக்குத் தோணும் போதெல்லாம் பாஜகவின் துணை அமைப்புகளில் ஒன்றான பஜ்ரங்தளத்தில் ஈடுபாட்டுடன் இணைந்து பணியாற்றக் கூடியவர் என்பதால் அவருடைய மரணம் இஸ்லாமியர்களுக்கு எதிரான மதக்கலவரமாகி விடக் கூடது என காவல்துறையினர் எண்ணினர்.<\/p>\n\n<p style=\"text-align: justify;\">அங்கித், சஹானா காதல் விவகாரம் கடந்த ஐந்தாறு ஆண்டுகளாகத் தொடர்ந்த போதும் இருவரது குடும்பத்தினருக்கும் தெரிய வந்தது 8 மாதங்களுக்கு முன்பு தான். விஷயமறிந்ததும் அங்கித் தரப்பில் காதலுக்கு பெரிதாக எதிர்ப்புகள் எழவில்லை. ஆனால், சஹானா குடும்பத்தார் இந்தக் காதலை முற்றிலுமாக எதிர்த்திருக்கிறார்கள். சஹானாவைப் பற்றி வெளிவந்த தகவல்களைப் பொருத்தவரை, அவர் மிகவும் அமைதியான பெண், அனாவசியமாக யாருடனும் பேச்சு வார்த்தை வைத்துக் கொள்ளாத சுபாவம் கொண்ட பெண். தனது வீட்டிலிருந்து 1 கிலோ மீட்டர் தொலைவில் அமைந்த டியூசன் சென் ட்டருக்குச் செல்லும் போது மட்டுமே வீட்டை விட்டு வெளியில் வரக்கூடிய பெண்ணாக சஹானா இருந்திருக்கிறார். அப்படி டியூசன் சென் ட்டருக்கு செல்லும் போது சஹானாவை அவரது இளைய சகோதரர் தான் தனது இருசக்கரவாகனத்தில் இறக்கி விடுவது வழக்கமாம். அந்த சந்தர்ப்பத்தில் சஹானாவின் சகோதரர் அவ்விடத்தை விட்டு அகன்றதும், டியூசன் தொடங்குவதற்கு சற்று முன்பே அங்கு வந்து சஹானாவுக்காகக் காத்திருக்கும் அங்கித்துடன் சஹானா சில நிமிடங்கள் பேசுவது வழக்கம். இப்படித் தொடர்ந்த சந்திப்புகள் சஹானா வீட்டாரின் எதிர்ப்பையும் மீறி தொடர்ந்து கொண்டு தான் இருந்திருக்கின்றன. சமீபத்தில் சஹானாவுக்குத் தனது வருமானத்தில் புதிதாக அலைபேசி ஒன்றையும் அங்கித் பரிசளித்திருக்கிறார். அந்த அலைபேசி தான் தற்போது அங்கித் உயிருக்கு எமனாகி இருக்கிறது.<\/p>\n\n<p style=\"text-align: justify;\">அங்கித்தைப் பொருத்தவரை அவரது ஏரியாவாசிகளுக்கு அவர் ஒரு செல்லப்பிள்ளையாகத் தான் வலம் வந்திருக்கிறார். 23 வயது இளைஞர், கலகலப்பானவர், புகைப்படக்காரர், தலைமுடியை சற்று நீளமாக வளர்த்துக் கொண்டு துறுதுறுப்பாக காலனியில் திரிந்தகாரணத்தால் அவருக்கு ‘மோக்லி’ என்ற பட்டப்பெயரும் உண்டாம். சம்பவ தினத்தன்று சஹானா, அங்கித்தை தனது வீட்டுக்கு அருகிலுள்ள ஓரிடத்தில் வந்து காத்திருக்கச் சொல்லி இருக்கிறார். அப்படிச் செய்யச் சொல்லி அவரை அவரது குடும்பத்தார் வற்புறுத்தி இருக்கிறார்கள். பின்பு சஹானாவை அடித்து, மிரட்டி அறைக்குள் வைத்துப் பூட்டி விட்டு, சஹானாவுக்காகக் காத்திருந்த அங்கித்தை பின்னாலிருந்து தாக்கி தடுமாறி விழச்செய்து கழுத்தறுத்துக் கொன்றிருக்கிறார்கள். கொலை நடந்த இடம் அங்கித்தின் வீட்டுக்கு மிக அருகில் இருந்த பகுதி தான். தமிழில் சசிக்குமார் இயக்கத்தில் சுப்ரமண்யபுரம் என்றொரு திரைப்படம் சில ஆண்டுகளுக்கு முன்பு வெளிவந்து பெரிய வெற்றி பெற்றது. கிட்டத்தட்ட அதே ஸ்டைலில் காதலிக்கும் பெண்ணை விட்டே காதலனை ஒரு குறிப்பிட்ட இடத்துக்கு வரச்செய்து, அவனைக் கழுத்தறுத்துக் கொன்ற கொடூரம் புது டெல்லி, ரகுபீர் நகர் வளாகத்தையே தற்போது அதிர்ச்சியில் உறைய வைத்துள்ளது.<\/p>\n\n<p style=\"text-align: justify;\"><br \/>\n <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/feb\/05\/ankit--cold-blodded-murder-at-indias-capital-2857809.html","image":["https:\/\/images.dinamani.com\/uploads\/user\/imagelibrary\/2018\/2\/5\/w600X390\/ankith_murder.jpg"],"pubdate":"Monday, February 5, 2018 11:26 AM +0530"},{"title":"யாருடனும் கூட்டணி இல்லை, 40 தொகுதிகளிலும் தனித்துப் போட்டி: சீமான்!","text":"<p style=\"text-align: justify;\"> <\/p>\n\n<p style=\"text-align: justify;\">வரவிருக்கும் நாடாளுமன்றத் தேர்தலில் 40 தொகுதிகளுக்கும் நாம் தமிழர் கட்சி சார்பாக வேட்பாளர்களை நிறுத்தி கூட்டணி இன்றி போட்டியிடவிருப்பதாக அக்கட்சியின் தலைமை ஒருங்கிணைப்பாளரான சீமான் அறிவித்துள்ளார். இத்தேர்தலில் சீமான் போட்டியிடப் போவதில்லை. அவருடைய கட்சி சார்ந்து நிறைந்த கல்வியறிவு பெற்ற பொருத்தமான நபர்கள் நாடாளுமன்றத் தேர்தல் வேட்பாளர்களாக அறிவிக்கப்படவிருக்கின்றனர். அதற்கான முன் ஆயத்தங்கள் தற்போது நடைபெற்றுக் கொண்டிருக்கின்றன. கூட்டணி இன்றி நாடாளுமன்றத் தேர்தலில் வெற்றி பெற முடியுமா? தோல்வி கண்டால் என்ன செய்வீர்கள் என்ற கேள்விக்கு சீமான் அளித்த பதில்;<\/p>\n\n<p style=\"text-align: justify;\">‘என்னை யாரும் இந்தத்தேர்தலில் நீ வெற்றி பெற்றே தீர வேண்டும் என்று நிர்பந்திக்கவில்லை. நாங்கள் மாற்று அரசியலுக்கான ஒரு விதையைத் தூவும் வேலையை செய்திருக்கிறோம். இதில் வெற்றி, தோல்வி என்பதெல்லாம் மக்களுக்கானதாகத் தான் இருக்குமே தவிர, போட்டியிடுபவர்களுக்கானது அல்ல. எனவே அதைப்பற்றிய கவலையெல்லாம் எனக்கு இல்லை. நான் சொல்ல வேண்டிய கருத்துகளை, கொள்கைகளை நாடாளுமன்றத்தில் பேச எங்கள் கட்சியில் பொருத்தமான ஆட்கள் இருக்கிறார்கள். அவர்களை இந்தத் தேர்தலில் களமிறக்க விருக்கிறோம். எனவே வெற்றி, தோல்வி குறித்தெல்லாம் எங்களுக்குப் பயமில்லை என சீமான் பதில் அளித்திருக்கிறார்.<\/p>\n\n<p style=\"text-align: justify;\">அது மட்டுமல்ல, சீமானை தமிழகத்தில் களமிறக்கியதே பாஜக தான் என்றொரு வதந்தி சமூக ஊடகங்களில் உலவிக் கொண்டிருக்கிறது எனக் கேள்விப்பட்டேன். ஆரம்பம் முதலே தேசிய கட்சிகளின் மீதான எங்களது நிலைப்பாடு அவர்களுக்கு ஆதரவு இல்லை என்பதே. அப்படியிருக்க பாஜக என்னை வளர்த்து விடுகிறது என்பதெல்லாம் அவதூறான செய்திகள். அவர்களிடமிருந்து தமிழ்நாட்டைக் காக்கவேண்டுமென்பது தான் எங்களுடைய குறிக்கோள். அப்படி இருக்கும் போது அவர்கள் எப்படி என்னை களமிறக்க முடியும்? ஒருவேளை அவர்கள் எங்களுக்கு ஏதாவது நன்மை செய்தார்கள் என்றால் நான் நிச்சயம் அதை வரவேற்கிறேன் என்று சிரிக்கிறார் சீமான்.<\/p>\n\n<p style=\"text-align: justify;\">நான் மாற்று அரசியலை முன்வைத்தே அரசியலுக்கு வந்தேன். பணமும், புகழும் மட்டும் தான் குறிக்கோள் என்றால் அது எனக்கு நான் இருக்கும் சினிமாத்துறையிலேயே அளவில்லாமல் கிட்ட வாய்ப்புண்டு. அதை விட்டு விட்டுத்தான் நான் அரசியலுக்கு வந்திருக்கிறேன். இதை கேலி, கிண்டல் செய்பவர்கள் செய்து கொண்டே இருக்கட்டும். அதற்காக அவர்களை வேடிக்கை பார்த்துக் கொண்டு நான் அமைதியாகி விட மாட்டேன். என்று சீமான் பதில் அளித்துள்ளார்.<br \/>\n <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2019\/feb\/18\/seemans-stand-in-parlimentary-election-2019-3098326.html","image":["https:\/\/images.dinamani.com\/uploads\/user\/imagelibrary\/2019\/2\/18\/w600X390\/seeman.jpg"],"pubdate":"Monday, February 18, 2019 04:05 PM +0530"},{"title":"அயோத்தியில் கோயிலும் வேண்டாம், மசூதியும் வேண்டாம் இருவருக்கும் பொதுவாக பல்கலைக்கழகம் கட்டலாமே!","text":"<p style=\"text-align: justify;\"> <\/p>\n\n<p style=\"text-align: justify;\">பல பத்தாண்டுகளாக அயோத்தி என்றாலே ஒன்று ராம ஜென்ம பூமி அல்லது பாபர் மசூதி என்ற இரண்டு விஷயங்கள் மட்டுமே மக்கள் மனதில் பதிவாகியுள்ளன. அங்கும் மக்கள் வசிக்கிறார்கள். மாணவர்கள் இருக்கிறார்கள். அவர்களுக்கும் உணர்வுகள் உண்டு. இந்தியாவின் பிற மாநிலங்களுக்கும் நகர்களுக்கும் கிடைக்கக் கூடிய அத்யாவசிய வசதிகள் தங்களுக்கும் கிடைக்க வேண்டும் என்பது அவர்களது எதிர்பார்ப்பாக இருக்கிறது. <\/p>\n\n<p style=\"text-align: justify;\">பாபர் மசூதியை முன்னிட்டு இந்து, முஸ்லிம் கலவரங்கள் அதிகமாக நிகழ வாய்ப்பிருப்பதாகக் கருதியே அயோத்தியை வந்தடைய வேண்டிய நல்ல நல்ல திட்டங்கள் அதிகாரிகளால் புறக்கணிக்கப்பட்டிருக்கலாம். இந்நிலை மாற வேண்டும். உண்மையான ராமராஜ்யம் என்பது அங்கு வாழும் மக்களுக்கு கிடைக்கக் கூடிய அமைதியான வாழ்க்கைச் சூழலை ஒட்டியே கணக்கிடப்பட வேண்டும். <\/p>\n\n<p style=\"text-align: justify;\">எனவே அயோத்தியில் ராமர் கோயிலோ அல்லது பாபர் மசூதியோ கட்டுவதற்காக போராடுவதை விட்டு விட்டு அந்த இடத்தில் இரு மதத்தைத் சார்ந்த மாணவர்கள் மட்டுமல்லாது அயல்நாட்டு மாணவர்களும் வந்து பயின்று பயன்பெறும் வகையில் பல்கலைக்கழகம் ஒன்றை அமைக்கலாமே என தில்லி துணை முதல்வர் மனிஷ் சிசோடியா தெரிவித்துள்ளார். மனிஷ் சிசோடியா ஆம் ஆத்மி மூத்த தலைவர்களில் ஒருவர். அக்கட்சியின் பிரதான கொள்கைகளில் ஒன்று...அனைவருக்கும் அவரவர் வசிக்கும் பகுதியிலேயே முழுமையான கல்வி வசதிகளைச் செய்து தருதல் என்பது. அக்கொள்கைக்கு ஏற்ப மனிஷ் சிசோடியா தொலைக்காட்சி நேர்காணல் நிகழ்வொன்றில் கலந்து கொண்டு பேசும் போது மேற்கண்ட கருத்துக்களைத் தெரிவித்தார் என்பது குறிப்பிடத்தக்கது.<\/p>\n\n<p style=\"text-align:center\"><img alt=\"\" height=\"225\" src=\"http:\/\/images.dinamani.com\/uploads\/user\/ckeditor_images\/article\/2018\/12\/3\/manish_sisodia.jpg\" width=\"350\" \/><\/p>\n\n<p style=\"text-align: justify;\">மேற்படி தொலைக்காட்சி நிகழ்ச்சியில் மனிஷ் சிசோடியாவிடம் ராமர் கோயில் விவகாரம் பற்றிக் கருத்துக் கேட்கப்பட்டது. அப்போது அவர் தனது தரப்பு கருத்தாக வெளியிட்டது;<\/p>\n\n<p style=\"text-align: justify;\">அங்கே ராமர் கோயிலும் வேண்டாம், பாபர் மசூதியும் வேண்டாம். இரு மதத்தைச் சார்ந்தவர்களுக்கும் பொதுவாக பல்கலைக்கழகம் ஒன்றைக் கட்டி அனைவரும் சென்று புழங்கக் கூடிய விதத்திலான கல்விச்சாலையாக அதை மாற்றலாம். என்றார். மேலும் அவர் பேசியதிலிருந்து; ராம ராஜ்ஜியம் என்பது ராமர் கோயில் கட்டுவதில் இல்லை மாணவர்களுக்கான கல்வி மற்றும் வேலைவாய்ப்பு வசதிகளை ஏற்படுத்தி அவற்றை மேம்படுத்துவதில் தான் இருக்க முடியும் எனவே அயோத்தியில் ராமர் கோயில், மசூதி கட்டுவதற்கான போராட்டங்களைக் கைவிட்டு இரு மதத்தைச் சார்ந்த கரசேவகர்களும், இஸ்லாமிய அன்பர்களும் அங்கு பல்கலைக்கழகம் அமைக்கப் போராடலாம். என்றார்.<\/p>\n\n<p style=\"text-align: justify;\">கடந்த சனிக்கிழமை அன்று ஆர் எஸ் எஸ் கர சேவகர்கள் பலர், ராமர் கோயில் கட்டும் விவகாரத்தில் விரைந்து நடவடிக்கை எடுக்கக் கோரி உச்சநீதிமன்றத்தை வற்புறுத்தும் வகையில் ‘சங்கல்ப் யாத்ரா’ என்ற பெயரில் ரத யாத்திரை ஒன்றைத் துவக்கியுள்ள இச்சமயத்தில் ஆம் ஆத்மி மூத்த தலைவரும் தில்லி துணை முதல்வருமான மனிஷ் சிசோடியா தெரிவித்துள்ள இக்கருத்து முக்கியத்துவம் கொண்டதாகக் கருதப்படுகிறது.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/dec\/03\/need-education-not-ram-mandir-manish-sisodia-talking-about-ram-temple-issue-3050942.html","image":["http:\/\/images.dinamani.com\/uploads\/user\/ckeditor_images\/article\/2018\/12\/3\/manish_sisodia.jpg"],"pubdate":"Monday, December 3, 2018 12:45 PM +0530"},{"title":"கூடிய விரைவில் இந்தியாவில் சதாப்தி எக்ஸ்பிரஸின் இடத்தைப் பிடிக்கவிருக்கும் ‘ட்ரெயின் 18’ அதிவிரைவு ரயில்!","text":"<p style=\"text-align: justify;\"> <\/p>\n\n<p style=\"text-align: justify;\">இந்தியாவில் சென்னையில் தயாரிக்கப்பட்டிருக்கும் முதல் அதிவேக ரயிலான ட்ரெயின் 18 தனது சோதனை முயற்சியில் மணிக்கு 180 கிலோ மீட்டர் வேகத்தை கடந்த ஞாயிறன்று நிறைவு செய்தது. 100 கோடி ரூபாய் செலவில் தயாரிக்கப்பட்டுள்ள இந்த எஞ்சின் அற்ற அதிவிரைவு ரயிலே நாட்டின் அதிவேக ரயில்களில் முதன்மையானது என ஐசிஎஃப் ரயில்வே உயரதிகாரி தெரிவித்தார். ட்ரெயின் 18 தனது அதிவிரைவு சோதனை முயற்சியை நேற்று கோட்டா சாவாய் மாதோபூர் பிரிவில் நிறைவு செய்தது. ரயில் 18 அதிவிரைவு ரயிலுக்கான சோதனை ஓட்ட முயற்சியில் பெரும்பான்மை நிறைவு பெற்று விட்டதாகவும் இன்னும் ஒரு சில சோதனை முயற்சிகளே பாக்கியுள்ள நிலையில் இதுவரை குறிப்பிடத்தக்க வகையிலான பிரச்னைகளோ, தவறுகளோ எதுவும் நேரவில்லை... ட்ரெயின் 18 சேவைகளை மேம்படுத்தும் பணியே தற்போது நடைபெற்று வருகிறது என ட்ரெயின் 18 ஐ தயாரித்த சென்னை ஐ சி எஃப் நிறுவனத்தின் பொது மேலாளர் எஸ். மணி IANS செய்தி நிறுவனத்துக்கு அளித்த நேர்காணலில் தெரிவித்துள்ளார்.<\/p>\n\n<p style=\"text-align: justify;\">பொதுவாக சோதனை ஓட்ட முயற்சியில் வென்ற ரயில்களை பொதுமக்கள் பயன்பாட்டுக்கு கொண்டு வர குறைந்த பட்சம் 3 மாதங்களாவது ஆகும். ஆனால் ட்ரெயின் 18 க்கு அத்தனை நாட்கள் தேவைப்படாது. ஜனவரி 2019 முதல் இந்த அதிவிரைவு ரயிலை மக்கள் புழக்கத்துக்கு கொண்டு வரும் முயற்சியில் ஐசிஎஃப் தொழில்நுட்ப வல்லுனர்கள் முனைப்புடன் ஈடுபட்டுள்ளனர் எனவும் அவர் தெரிவித்தார்.<\/p>\n\n<p style=\"text-align: justify;\">ட்ரெயின் 18 பணிகள் வெற்றிகரமாக முடிக்கப்படும் நிலையில் தற்போது புழக்கத்தில் உள்ள அதிவிரைவு ரயிலான சதாப்தி எக்ஸ்பிரஸுக்குப் போட்டியாக களமிறங்கி அதன் தேவையைப் பூர்த்தி செய்யும்.<\/p>\n\n<p style=\"text-align: justify;\">மணிக்கு 200 கிமீ வேகத்தில் பயணிக்கக்கூடிய விதத்தில் வடிவமைக்கப்பட்டிருக்கும் ட்ரெயின் 18 ல் ஸ்லீப்பர் கோச்களை இயக்கும் வசதியும் கூடிய விரைவில் நிர்மாணிக்கப்பட உள்ளன. அதற்காகப் பெரிதாக மாற்றங்கள் எதுவும் செய்யப்படத் தேவை இல்லை எனவும் எஸ்.மணி தெரிவித்தார்.<\/p>\n\n<p style=\"text-align: justify;\">இந்த நிதியாண்டில் மற்றுமொரு ட்ரெயின் 18 அதிவிரைவு ரயிலையும் அடுத்த ஆண்டுக்குள் இதே போன்ற 4 ட்ரெயின் 18 அதிவிரைவு ரயில்களை நிர்மாணிக்கவிருப்பதாகவும் ஐ சி எஃப் சார்பில் முடிவெடுக்கப்பட்டுள்ளதாகவும் அவர் தெரிவித்தார்.<\/p>\n\n<p style=\"text-align: justify;\">முதலில் உள்நாட்டுத் தேவைகளை நிறைவு செய்தபின் இந்தியாவில் முதன்முறையாகத் தயாரிக்கப்பட்ட இந்த அதிவிரைவு ரயிலை மத்தியதர வருமானம் கொண்ட பிற நாடுகளுக்கும் ஏற்றுமதி செய்யக்கூடிய அளவில் அவற்றின் தரம் உயர்த்தப்படவிருப்பதாக ஐசிஎஃப் சார்பில் தெரிவிக்கப்பட்டுள்ளது. அதுமட்டுமல்ல தற்போது உபயோகத்தில் இருக்கும் சதாப்தி எக்ஸ்பிரஸ் ரயிலுக்கு மாற்றாக பயன்படுத்தத் தக்க வகையில் தயாரிக்கப்பட்டுள்ள இந்த ரயிலில் சதாப்தியில் இருப்பதைப் போன்றே 16 கோச்கள் வடிவமைக்கப்பட்டுள்ளது. அத்துடன் இப்புதிய ட்ரெயின் 18 ரயிலானது 15 - 20 சதவிகிதம் ஆற்றல் திறன் வாய்ந்தது மற்றும் குறைவான கார்பன் தடத்தை விட்டுச் செல்லும் என்றும் ஐசிஎஃப் தரப்பில் கூறப்படுகிறது.<\/p>\n\n<p style=\"text-align: justify;\">இப்புதிய ட்ரெயின் 18 ரயிலானது 18 மாதங்கள் எனும் மிகக்குறுகிய கால அவகாசத்தில் தயாரிக்கப்பட்டுள்ளது. பொதுவாக இம்மாதிரியான அதிவிரைவு ரயில்களைத் தயாரிக்க நிறுவன விதிகளின் படி குறைந்தபட்சம் 4 ஆண்டுகள் ஆகலாம் என்பது பொதுவான விதி. ஆனால், ட்ரெயின் 18 ஐப் பொறுத்தவரை அந்த விதியை முறியடித்து தொழில்நுட்ப வசதிகள் மற்றும் திறன் வாய்ந்த ரயில்வே பொறியாளர்களின் உதவுயுடன் வெறும் 18 மாதங்கள் எனும் குறுகிய காலத்தில் தயாரிக்கப்பட்டுள்ளது என்பது இதன் சிறப்புகளில் ஒன்றாகக் கருதப்படுகிறது. <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/dec\/03\/கூடிய-விரைவில்-இந்தியாவில்-சதாப்தி-எக்ஸ்பிரஸின்-இடத்தைப்-பிடிக்கவிருக்கும்-ட்ரெயின்-18-அதிவிரைவு-ர-3050936.html","image":["https:\/\/images.dinamani.com\/uploads\/user\/imagelibrary\/2018\/12\/3\/w600X390\/train_18.jpg"],"pubdate":"Monday, December 3, 2018 11:25 AM +0530"},{"title":"முதல்வர்களுக்கு மட்டுமே மெரினாவில் நினைவிடம், முன்னாள் முதல்வர்களுக்கு கிடையாது: எஸ். குருமூர்த்தி!","text":"<p> <\/p>\n\n<p style=\"text-align: justify;\">திமுக தலைவர் கருணாநிதிக்கு மெரினாவில் இடம் அளிக்கக் கூடாது. இந்த விஷயத்தை திமுகவினர் தேவையில்லாமல் அரசியலாக்கக் கூடாது. அவருக்கு மெரினாவில் இடமளிப்பது நடைமுறையில் இல்லை.<\/p>\n\n<p style=\"text-align: justify;\">முதல்வராக இருக்கும்போதே மரணம் அடைந்தவர்களுக்கு மட்டுமே மெரினாவில் இடமளிக்கப்பட்டுள்ளது. அண்ணா, எம்ஜிஆர், ஜெயலலிதா ஆகியோருக்கு மட்டுமே அங்கு இடமளிக்கப்பட்டுள்ளது. இதனால் கருணாநிதிக்கு அங்கு இடமளிக்க முடியாது.<\/p>\n\n<p style=\"text-align: justify;\">முன்னாள் முதல்வர்களுக்கு காந்தி மண்டபத்திலேயே இடமளிக்கப்படுவது வழக்கம். காமராஜர், ராஜாஜி ஆகியோருக்கு மெரினாவில் இடமளிக்கப்படவில்லை. அதனால் கருணாநிதிக்கும் மெரினாவில் இடமளிக்க கூடாது என  துக்ளக் இதழின் ஆசிரியர் எஸ்.குருமூர்த்தி தெரிவித்துள்ளார்.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/aug\/08\/முதல்வர்களுக்கு-மட்டுமே-மெரினாவில்-நினைவிடம்-முன்னாள்-முதல்வர்களுக்கு-கிடையாது-எஸ்-குருமூர்த்தி-2976477.html","image":["https:\/\/images.dinamani.com\/uploads\/user\/imagelibrary\/2018\/8\/8\/w600X390\/000000.jpg"],"pubdate":"Monday, August 13, 2018 11:47 AM +0530"},{"title":"ஃபேஸ்புக் அராஜகம், பயனாளியின் வீட்டுக்கே சென்று அரசியல் கருத்து அவருடையது தானா? எனச் சான்றுகள் கேட்டு சோதித்த கொடுமை!","text":"<p style=\"text-align: justify;\"> <\/p>\n\n<p style=\"text-align: justify;\">இந்தியாவில் மக்களவைத் தேர்தல் பிரச்சாரம் அனல் கிளப்பிக் கொண்டிருக்கிறது. பெரும்பாலான அரசியல் கட்சிகள் இம்முறை பிரச்சாரத்திற்கு சமூக ஊடகங்களையும் பெருமளவில் பயன்படுத்தி வருகின்றன. ஃபேஸ்புக் நிறுவனம் ஆளும் மத்திய அரசின் வேண்டுகோளுக்கு இணங்கி அவர்களுக்கு ஆதரவாக இந்தியப் பயனாளர்களிடையே பல்வேறு விதமான செயல்பாடுகளில் ஈடுபட்டுக் கொண்டிருப்பதாக ஒரு குற்றச்சாட்டு நீடித்து வரும் நிலையில் தற்போது புது தில்லி ஃபேஸ்புக் பயனாளி ஒருவருக்கு நேர்ந்த விநோதமான அனுபவம் அனேக ஃபேஸ்புக் பயனாளர்களிடையே கடும் அதிருப்தியையும், தனிப்பட்ட பாதுகாப்பு குறித்த பயத்தையும் ஏற்படுத்தியுள்ளது.<\/p>\n\n<p style=\"text-align: justify;\">சமீபத்தில் புதி தில்லியைச் சேர்ந்த ஃபேஸ்புக் பயனாளர் ஒருவரது வீட்டுக்கு வருகை தந்திருக்கிறார் ஃபேஸ்புக் பிரதிநிதி ஒருவர். எப்படி என்றால் பாஸ்போர்ட் என்கொயரிக்கு காவல்துறை அதிகாரியொருவர் வீடு தேடி வருவாரே அந்த மாதிரி! வந்தவர், ஃபேஸ்புக் பயனாளரிடம் அவரது ஆதார் கார்ட் நம்பர் உட்பட வேறு நம்பத்தகுந்த ஆதாரங்களுக்கான சான்றுகள் அனைத்தையும் காட்டுமாறு வற்புறுத்தியிருக்கிறார். எதற்காக என்றால் குறிப்பிட்ட ஃபேஸ்புக் கணக்கின் உரிமையாளர் இவர் தானா என்பதை அறிந்து கொள்வதற்காகவும் அந்தக் கணக்கில் வெளியிடப்பட்ட அரசியல் கருத்து அவரால் எழுதப்பட்டது தானா? என்பதை உறுதிப்படுத்திக் கொள்வதற்காகவும் தான். இத்தகவலை செய்தியாளரிடம் பகிர்ந்து கொண்ட பாதிக்கப்பட்ட ஃபேஸ்புக் பயனாளி தனது அடையாளத்தை வெளிப்படுத்த விரும்பாததால் அவரது பெயரை நாங்கள் இங்கு குறிப்பிடவில்லை.<\/p>\n\n<p style=\"text-align: justify;\">ஆயினும் ஃபேஸ்புக் நிறுவனத்தின் இத்தகைய நடவடிக்கை குறித்த அதிர்ச்சியில் உறைந்த அந்த பயனாளி, ஆஃப்டர் ஆல் ஒரு ஃபேஸ்புக் பதிவைக் காரணம் காட்டி ஃபேஸ்புக் பிரதிநிதியால் வீட்டுக்கே வந்து விசாரணை மேற்கொள்ள முடியுமெனில் நாம் என்ன மாதிரியான பாதுகாப்பற்ற சமூகத்தில் வாழ்ந்து கொண்டிருக்கிறோம்? நான் இதுவரை இப்படியொரு வினோதமான விசாரணையைப் பற்றிக் கேள்விப்பட்டதே இல்லை. இது எதற்காக மேற்கொள்ளப்பட்டது. அரசு சார்பாக ஃபேஸ்புக் இப்படியொரு நடவடிக்கை எடுத்திருக்கிறதா? அப்படியே இருந்தாலும் கூட ஒரு சமூக ஊடக வலைத்தள நிர்வாகம் தனது பயனாளியை அவர் எழுதிய ஒரு கருத்துக்காக இப்படி குற்றவாளியை விசாரிப்பதைப் போல வீட்டுக்கு வந்து நம்பகத்தன்மை குறித்த கேள்வியை எழுப்ப முடியுமா? என்னால் அந்த அதிர்ச்சியில் இருந்து இன்னமும் வெளிவர முடியவில்லை’ எனத் தனது கோபத்தை வெளிப்படுத்துகிறார் அந்த நபர்.<\/p>\n\n<p style=\"text-align: justify;\">இப்படி ஒரு சம்பவம் நடந்தது நிஜமா என்பதை அறிய IANS செய்தி நிறுவனம் ஃபேஸ்புக் நிர்வாகத்துக்கு தொடர்ந்து மின்னஞ்சல் செய்தும் பதிலேதும் கிடைக்கவில்லை எனத் தகவல்.<\/p>\n\n<p style=\"text-align: justify;\">இந்தச் சம்பவம் மட்டும் உண்மையானால் சமூக ஊடகங்களின் வண்டவாளம் அனைத்தும் தண்டவாளம் ஏற்றப்படலாம். சமூக ஊடகங்கள் எக்காரணம் கொண்டும் தங்களது பயனாளிகளின் அனுமதி இன்றி அவர்களது தகவல்களைப் பிறருக்கு பகிரக் கூடாது என்பது விதி. அதை ஃபேஸ்புக் மீறியிருக்கிறது.<\/p>\n\n<p style=\"text-align: justify;\">ஒருவேளை குறிப்பிட்ட நபர் எழுதும் கருத்து சர்ச்சைக்குரியதாக இருந்தாலோ அல்லது மக்களை மூளைச்சலவை செய்வதைப் போல இருந்தாலோ அதில் அதிருப்தி இருக்கும் பட்சத்தில் சம்மந்தப்பட்ட சமூக ஊடகங்கள் அவற்றை தங்களது தளத்திலிருந்து நீக்கலாம் அல்லது குறிப்பிட்ட அந்தப் பயனாளரின் கணக்கை முடக்கலாம். இப்படியான நடவடிக்கைகளே கடந்த காலங்களில் நிகழ்ந்திருக்கின்றன. ஆனால், தில்லி சம்பவம் புதுமையாகவும், விநோதமாகவும் இருக்கிறது இது  சமூக ஊடக தளங்களில் ஃபேஸ்புக் பயனாளர்களின் ரகசியக் காப்பு மற்றும் பாதுகாப்புக்கு குந்தகம் விளைவிப்பதாக இருக்கிறது.<\/p>\n\n<p style=\"text-align: justify;\">நேரடியாக பயனாளரின் வீட்டுக்கே சென்று நேரடி விசாரணையில் இறங்குவது என்பது இன்ஃபர்மேசன் டெக்னாலஜி ஆக்ட், 2000 அடிப்படையில் தண்டனைக்குரிய குற்றமாகக் கருதப்படும். இதை எதிர்த்து பாதிக்கப்பட்டவர் நீதிமன்றத்தை நாடலாம். பயனாளர்களின் தனிப்பட்ட தகவல்களை கசிய விடுவதாக குறிப்பிட்ட சமூக ஊடக நிறுவனம் மற்றும் அரசு மீது வழக்குப் போட வகையுண்டு என்கிறார்கள் விவமறிந்த வழக்கறிஞர்கள்.<\/p>\n\n<p style=\"text-align: justify;\">இந்த விவகாரத்தில் பயனாளரின் குற்றச்சாட்டையொட்டி ஃபேஸ்புக் தனது தலையீட்டை இன்னமும் உறுதிப்படுத்தவில்லை என்பது குறிப்பிடத்தக்கது.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2019\/apr\/08\/facebook-sending-its-representatives-to-users-home-to-verify-the-political-content-was-actually-written-by-him-3129469.html","image":["https:\/\/images.dinamani.com\/uploads\/user\/imagelibrary\/2019\/4\/8\/w600X390\/facebook.jpg"],"pubdate":"Monday, April 8, 2019 12:15 PM +0530"},{"title":"மதுரை: `சித்திரைத் திருவிழாவில் மக்கள் கலந்துகொள்ள அனுமதி வேண்டும்!’ - போராட்டத்தில் குதித்த மக்கள்","text":"<p>`சித்திரைத் திருவிழாவைச் சிறப்பாக நடத்த வேண்டும். அதில் கலந்துகொள்ள மக்களை அனுமதிக்க வேண்டும்' என்ற கோரிக்கையோடு கல்லூரி மாணவர்கள், பொதுமக்கள் நாட்டுப்புறக் கலைஞர்கள் திடீரென்று போராட்டத்தில் இறங்கியதால் மதுரையில் பரபரப்பு ஏற்பட்டது.<\/p><figure><img src=\"https:\/\/gumlet.assettype.com\/vikatan\/2021-04\/c4112338-98f1-4163-98d7-9be5dbc4afb4\/IMG_20210412_WA0010.jpg\" \/><figcaption>கைதுசெய்யப்பட்ட பொதுமக்கள்<\/figcaption><\/figure><p>தமிழகத்தில் நடைபெறும் கோயில் திருவிழாக்களில் முதன்மையானது, சிறப்பானது மதுரையில் நடைபெறும் சித்திரைத் திருவிழா.<\/p><p>மீனாட்சியம்மன் கோயிலில் கொடியேற்றத்துடன் தொடங்கும் சித்திரைத் திருவிழா, திருக்கல்யாணத்தில் முடிந்து, அழகர்மலை கோயிலிலிருந்து கள்ளழகர் மதுரைக்கு வருகை தந்து, திரும்பி செல்லும் நாள்கள் வரை அனைத்து நாள்களும் மதுரையில் கொண்டாட்டமாக இருக்கும். <\/p><p>மதுரை மக்கள் சாதி, மதம் பார்க்காமல் உற்சாகமாகக் கொண்டாடும் ஒரு விழா சித்திரைத் திருவிழா. மதுரை மட்டுமல்லாமல் தென்மாவட்ட மக்களும் இந்தத் திருவிழாவைக் காண மதுரைக்கு வருவார்கள்.<\/p><figure><img src=\"https:\/\/gumlet.assettype.com\/vikatan\/2021-04\/776720ab-ef0b-4a95-8b0f-298566350b20\/IMG_20210412_WA0012.jpg\" \/><figcaption>போராட்டத்தில் ஈடுபட்ட மாணவர்கள்<\/figcaption><\/figure><p>இந்தநிலையில், கடந்த ஆண்டு கொரோனா ஊரடங்கு காரணமாக பொதுமக்கள் பங்குபெறாமல் சித்திரைத் திருவிழா நடந்து முடிந்தது. இதனால் மக்கள் பெரும் ஏமாற்றத்துக்கு உள்ளானர்கள்.<\/p><p>இந்த ஆண்டு மக்கள் பங்களிப்புடன் திருவிழா நடக்கும் என்று எல்லோரும் எதிர்பார்த்திருந்த நிலையில், கொரோனா இரண்டாம் அலை காரணமாக மீண்டும் கட்டுப்பாடுகள் நடைமுறைக்கு வந்துள்ளன. இதனால் மக்கள் மீண்டும் வேதனை அடைந்திருக்கிறார்கள்.<\/p><figure><img src=\"https:\/\/gumlet.assettype.com\/vikatan\/2021-04\/6adc1780-0aba-4e66-b00e-db2c8c6b4685\/IMG_20210412_WA0027.jpg\" \/><figcaption>பொதுமக்கள் போராட்டம்<\/figcaption><\/figure><p>சித்திரைத் திருவிழாவை மக்கள் கலந்துகொள்ளும் வகையில் நடத்த வேண்டுமென்று பல்வேறு அமைப்புகளும் கோரிக்கை வைத்துவரும் நிலையில், இன்று காலை தமுக்கம் அருகே கல்லூரி மாணவர்களும் பொதுமக்களும் போராட்டத்தில் ஈடுபட்டார்கள். இதனால் அந்தப் பகுதியே பதற்றமானது. உடனே காவல்துறையினர் வந்து போராட்டக்காரர்களைக் கைதுசெய்து வேனில் ஏற்றிச் சென்றனர்.<\/p><p>குண்டுக்கட்டாக ஒவ்வொருவரையும் கைதுசெய்ததால், அந்தப் பகுதியில் பதற்றம் ஏற்பட்டது. சித்திரைத் திருவிழாவில் கலந்துகொள்ள அனுமதி வழங்கும் வரை எங்கள் போராட்டம் தொடரும் என்று பொதுமக்கள் தெரிவித்தனர்.<\/p><figure><img src=\"https:\/\/gumlet.assettype.com\/vikatan\/2021-04\/13d85c96-09c6-4541-b2f5-f50431d7f6b0\/IMG_20210412_WA0023.jpg\" \/><figcaption>கைதுசெய்யப்பட்ட போராட்டக்காரர்கள்.<\/figcaption><\/figure><p>இதற்கிடையே கொரோனா தடுப்பு கண்காணிப்புக் கூட்டம்,  கண்காணிப்பு அலுவலர் டாக்டர் சந்திரமோகன்.ஐ.ஏ.எஸ்  தலைமையில் மதுரை கலெக்டர் அலுவலகத்தில் நடைபெற்றது. இதில் கொரோனா பரவலைக் கட்டுப்படுத்த அனைத்துத் துறை அலுவலகர்களிடமும் ஆலோசனை நடத்தப்பட்டது. <\/p>","link":"https:\/\/www.vikatan.com\/social-affairs\/protest\/students-people-protest-at-madurai-for-chiththirai-festival","image":"https:\/\/gumlet.assettype.com\/vikatan\/2021-04\/776720ab-ef0b-4a95-8b0f-298566350b20\/IMG_20210412_WA0012.jpg","pubdate":"Mon, 12 Apr 2021 12:57:39 +0000"},{"title":"`வனச்சரகர்களுக்கும், வனத்துறைக்கும் இவ்விருதை அர்ப்பணிக்கிறேன்!’ - சர்வதேச விருது வென்ற வனச்சரகர்","text":"<p>வனங்களின் பாதுகாப்பு ஒட்டுமொத்த சுற்றுச்சூழலின் பாதுகாப்புக்கும் முக்கியமானது. குறிப்பிட்ட சில பறவை இனங்கள் சுற்றிவருவதால் அந்தப் பகுதியையே தூய்மையான பகுதியாக உணர முடியும். அந்த அளவுக்கு இயற்கை நமக்கு பல்வேறு விஷயங்களைக் கற்றுத்தருகிறது. இயற்கையின் முக்கியக் கொடையான வனத்தைப் பாதுகாக்க அரசு வனத்துறை அமைத்து செயல்படுகிறது. இந்தநிலையில், ராமநாதபுரம் மாவட்டத்தில் வனத்துறையில் பணியாற்றும் வனச்சரகர் சதீஷுக்கு சர்வதேச வனச்சரகர் விருது கிடைத்திருக்கிறது. இதனால் சமூக வலைதளங்களில் வனச்சரகர் சதீஷுக்குப் பாராட்டுகள் குவிந்துவருகின்றன.<\/p><figure><img src=\"https:\/\/gumlet.assettype.com\/vikatan\/2021-04\/a73c5cb5-6fea-48de-9125-4907e082d8e3\/IMG_20210412_WA0027.jpg\" \/><figcaption>விருதுபெற்ற வனச்சரகர் சதீஷ், ஆய்வுப் பணியில்...<\/figcaption><\/figure><p>இது குறித்து வனச்சரகர் சதீஷ்குமார் நம்மிடம் பேசினார். ``சுவிட்சர்லாந்தைத் தலைமையிடமாகக்கொண்ட ஐ.யூ.சி.என் என்று சொல்லப்படும் பன்னாட்டு இயற்கை பாதுகாப்புச் சங்கம், இந்த சர்வதேச வனச்சரகர் விருதை வழங்கியுள்ளது.  இந்தியாவிலிருந்து இரண்டு நபர்கள் இதைப் பெற்றிருக்கிறோம். உத்தரகாண்ட்டில் ராஜாஜி புலிகள் காப்பகத்தில் பணியாற்றும் மகேந்திர கிரியும் இந்த விருதைப் பெற்றிருக்கிறார். தமிழகத்திலிருந்து நான் பெற்றிருக்கிறேன். இது, தமிழக வனத்துறையில் சிறப்பாகப் பணியாற்றிவரும் ஏனைய வனச்சரகர்களுக்கு சிறிய ஊக்கத்தை அளிக்கும் என்று நம்புகிறேன். <\/p><p>நான் பெற்ற விருதை இந்தியாவில், ஒவ்வொரு நாளும் கடினமாக உழைத்துவரும் ஒட்டுமொத்த வனச்சரகர்களுக்கும், தமிழக வனத்துறைக்கும் அர்ப்பணிக்கிறேன். என்னைச் சிறப்பாக வழிநடத்திய உயரதிகாரிகளுக்கும், உற்சாகமாக என்னோடு பணியாற்றிய என் குழுவினருக்கும், கடினமான தருணங்களில் எனக்குப் பக்கபலமாக இருந்த என் மனைவி மற்றும் அம்மாவுக்கும் மிகுந்த நன்றியைத் தெரிவிக்க கடமைப்பட்டுள்ளேன்\" என்றார். <\/p><p>தொடர்ந்து, ``ஈரோடு மாவட்டம், தாளவாடி அருகேயுள்ள சூசைபுரம்தான் என்னுடைய சொந்த கிராமம். சத்தியமங்கலம் வனப்பகுதியிலிருந்து வந்த எனக்கு வனங்கள் மீது அதீத காதல் உள்ளது. அதனால் என்னுடைய கல்லூரிப் படிப்பை மேட்டுப்பாளையத்திலுள்ள வனக் கல்லூரி மற்றும் ஆராய்ச்சி நிலையத்தில் படித்து முடித்தேன். 2014-ல் அரசுப் போட்டித் தேர்வில் வெற்றிபெற்று பயிற்சி வனச்சரகராக சத்தியமங்கலம் புலிகள் காப்பாகத்தில் ஐந்து மாதங்கள் பயிற்சி பெற்றேன். தொடர்ந்து தெலங்கானவில் 18 மாதங்கள் பயிற்சியை முடித்தேன். ராமநாதபுரம் மாவட்டம், மண்டபம் வனச்சரகத்துக்கு உட்பட்ட மன்னார் வளைகுடா தேசியப் பூங்காவில் பணியில் சேர்ந்தேன். கடல் அட்டை, கடல் குதிரை உள்ளிட்ட பல்வேறு கடல்சார் உயிரினங்களைப் பாதுகாக்கும்விதமான நடவடிக்கைகளை எங்கள் குழு மேற்கொண்டது. <\/p><figure><img src=\"https:\/\/gumlet.assettype.com\/vikatan\/2021-04\/ca75abe0-17df-4e55-bc6b-8d691817af00\/IMG_20210412_WA0031.jpg\" \/><figcaption>ஆமைக்குஞ்சுகள்<\/figcaption><\/figure><p>அது தொடர்பாக மூன்று வருடங்களில் கிட்டத்தட்ட 100 குற்றவாளிகள் மேல் 70 வழக்குகளைப் பதிவு செய்தோம். இதனால் குற்றங்கள் கணிசமாகக் குறைந்தன. இதன் காரணமாக குற்றச் செயல்களில் ஈடுபட்ட சிறு வியாபாரிகள், அவற்றிலிருந்து வெளியே வந்தனர். ராமநாதபுரம் பறவைகள் சரணாலயத்தில் இருக்கும்போது உள்நாட்டு, வெளிநாட்டு பறவைகளைப் பாதுகாக்கும் வகையில் 40 வழக்குகளைப் பதிவு செய்தேன். 2017, 18, 19-ல் 40,000 சித்தாமை முட்டைகளைப் பாதுகாத்து குஞ்சுபொரிக்கவைத்து, 95% வெற்றிகரமாகக் கடலில் விட்டோம். அந்தப் பணிகள் வெற்றியடைந்தன. வன உயிரின காப்பாளரின் வழிகாட்டுதல்படி கடலிலிருந்த பிளாஸ்டிக் கழிவுகளை அகற்றினோம். <br \/><\/p><p>இதற்காக ஸ்கூபா டைவிங் டீமையும் அமைத்தோம். அதில் பலரும் ஒருங்கிணைந்து செயல்பட்டோம். அதன் மூலம் கடலில் பவளப்பாறைகள், புற்களைக் கடலில் பாதுகாக்கும் பணிகளை எங்கள் குழுவினர் திறம்படச் செய்தோம். பல கடல்வாழ் உயிரினங்களைக் காப்பாற்றி மீண்டும் கடலில் விட்டிருக்கிறோம். உயிரிழந்து கரை ஒதுங்கும் பல டன் எடைகொண்ட திமிங்கலம், சுரா உள்ளிட்ட அரியவகை உயிரினங்களின் உடலை கால்நடை மருத்துவர்கள் உதவியோடு உடற்கூறு ஆய்வு செய்து பாதுகாப்பான முறையில் அடக்கம் செய்திருக்கிறோம். <\/p><figure><img src=\"https:\/\/gumlet.assettype.com\/vikatan\/2021-04\/e9a1d0ea-54bf-4c6f-80c7-9a970d3cd4de\/IMG_20210412_WA0033.jpg\" \/><figcaption>சதீஷ் தன் குழுவினருடன்...<\/figcaption><\/figure><p>2020-ல் பாக் ஜலசந்தி பகுதியில் 100 ஏக்கர் பரப்பளவில் அலையாத்திக் காடுகளை வன உயிரினக் காப்பாளரின் வழிகாட்டுதலின்படி அமைத்திருக்கிறோம். இப்படிப் பல்வேறு பணிகளை குழுவோடு இணைந்து செய்துள்ளேன். இதனால் டேராடூனிலுள்ள இந்திய வனஉயிர் ஆராய்ச்சி நிறுவனத்தின் மூத்த அறிவியல் அறிஞர்  சிவக்குமார் அவர்களால் பரிந்துரை செய்யப்பட்டு எனக்கு விருது கிடைத்துள்ளது. கம்போடியா, மியான்மர், கொலம்பியா , ரசியா, ஜார்ஜியா எனப் பல நாடுகளிலிருந்து எட்டு நபர்களும் இந்தியாவிலிருந்து இரண்டு நபர்களும் தேர்வு செய்யப்பட்டுள்ளோம். இது மிகப்பெரிய மகிழ்ச்சியை அளிக்கிறது” என்றார். <\/p><p>தமிழக வனத்துறை மட்டுமல்லாமல் இந்தியாவிலுள்ள வனத்துறை அதிகாரிகளும், இயற்கை ஆர்வலர்களும், மக்களும் தங்களின் வாழ்த்துகளை சதீஷுக்குத் தெரிவித்துள்ளனர்.<\/p>","link":"https:\/\/www.vikatan.com\/news\/tamilnadu\/forest-ranger-shares-his-experience-after-winning-international-award","image":"https:\/\/gumlet.assettype.com\/vikatan\/2021-04\/41a60980-bea0-4a29-af7b-282d2a267702\/IMG_20210409_WA0053.jpg","pubdate":"Mon, 12 Apr 2021 12:33:17 +0000"},{"title":"கதவு உடைப்பு; ஹார்டு டிஸ்க் திருட்டு! -துரைமுருகன் பங்களாவில் நள்ளிரவில் கைவரிசை","text":"<p>திருப்பத்தூர் மாவட்டத்திலுள்ள, சுற்றுலாத் தலமான ஏலகிரி மலை மஞ்சக்கொல்லை புதூர் பகுதியில், தி.மு.க பொதுச்செயலாளர் துரைமுருகனுக்குப் பெரிய பங்களா இருக்கிறது. துரைமுருகன் அடிக்கடி இங்கு வந்து ஓய்வெடுப்பது வழக்கம். கடந்த ஆண்டு கொரோனா பொதுமுடக்கம் அமலுக்கு வந்தபோது, இந்த பங்களாவில்தான் குடும்பத்துடன் தங்கியிருந்தார் துரைமுருகன்.<\/p><figure><img src=\"https:\/\/gumlet.assettype.com\/vikatan\/2021-04\/b700c266-28f7-40e2-b6a1-358962ed58cd\/vikatan_2020_09_4b17dcad_0dcb_4cf6_b0e2_f56735614deb_0112__3_.jpg\" \/><figcaption>துரைமுருகன்<\/figcaption><\/figure><p>திருவண்ணாமலை மாவட்டம், ஜமுனாமரத்தூரை அடுத்துள்ள புனிகாந்தூர் பகுதியைச் சேர்ந்த பிரேம்குமார், அவரின் மனைவி சங்கீதா இருவரும் பங்களாவில் பராமரிப்பு வேலைகளைச் செய்துவருகிறார்கள். இந்தநிலையில், கொள்ளையர்கள் சிலர் நேற்று இரவு துரைமுருகனின் பங்களாவுக்குள் மிகத் துணிச்சலாகப் புகுந்துள்ளனர்.<\/p><p>பங்களாவின் கதவை உடைத்து உள்ளே சென்ற கொள்ளையர்கள் பணம், நகைகள் இல்லாததால் ஏமாற்றமடைந்துள்ளனர். விலையுயர்ந்த பொருள்கள் ஏதும் சிக்காததால், அங்கிருந்த சிசிடிவி கேமராவின் ஹார்டு டிஸ்க்கை மட்டும் திருடிச் சென்றுள்ளனர். இன்று காலை தூங்கி எழுந்த பணியாளர்கள் கதவு உடைக்கப்பட்டிருப்பதைப் பார்த்து அதிர்ந்துபோயினர்.<\/p><figure><img src=\"https:\/\/gumlet.assettype.com\/vikatan\/2021-04\/f39326bb-1ceb-4587-8ef2-484ca9fa5aa2\/WhatsApp_Image_2021_04_12_at_4_16_39_PM__1_.jpeg\" \/><figcaption>உடைக்கப்பட்ட கதவு<\/figcaption><\/figure><p>உடனடியாக துரைமுருகன் தரப்புக்கும், காவல்துறையினருக்கும் தகவல் சென்றது. கைரேகை நிபுணர்களுடன் விரைந்து சென்ற போலீஸார் தடயங்களைச் சேகரித்து கொள்ளையர்கள் குறித்து தீவிர விசாரணை நடத்திவருகிறார்கள். <a href=\"https:\/\/www.vikatan.com\/news\/tamilnadu\">தேர்தலின்போது பட்டுவாடா செய்ய முடியாத பெரும் தொகையை பங்களாவில் பதுக்கிவைத்திருப்பதாக தவறான தகவல்கள்<\/a> வெளியில் உலாவிய காரணத்தால், கொள்ளையர்கள் கைவரிசை காட்டியிருப்பதாக காவல்துறை வட்டாரம் சொல்கிறது.<\/p>","link":"https:\/\/www.vikatan.com\/government-and-politics\/crime\/attempted-robbery-at-duraimurugan-bungalow","image":"https:\/\/gumlet.assettype.com\/vikatan\/2021-04\/20ed2915-ab1e-4fe6-85bf-5234b1f4e1c2\/WhatsApp_Image_2021_04_12_at_11_26_17_AM.jpeg","pubdate":"Mon, 12 Apr 2021 11:45:54 +0000"},{"title":"சபரிமலை: இருமுடிகட்டுடன்  ஐயப்ப தரிசனம் செய்த கேரள கவர்னர் ஆரிஃப் முகமது கான்!","text":"<p>கேரள மாநிலத்தின் பிரசித்தி பெற்ற சபரிமலை ஐயப்ப சுவாமி கோயிலில் மலையாள வருடப்பிறப்பான விஷூ பூஜைக்காக கடந்த 10-ம் தேதி மாலை நடை திறக்கப்பட்டது. கடந்த 11-ம் தேதி (நேற்று) அதிகாலை முதல் பக்தர்கள் தரிசனத்துக்கு அனுமதிக்கப்பட்டனர். ஆன்லைனில் புக் செய்து 48 மணி நேரத்துக்குள் கொரோனா பரிசோதனை செய்து சான்றிதழுடன் செல்லும் பக்தர்கள் மட்டுமே தரிசனத்துக்கு அனுமதிக்கப்படுகின்றனர். தினமும் பத்தாயிரம் பக்தர்கள் மட்டுமே அனுமதிக்கப்படுகின்றனர். வரும் 14-ம் தேதி சித்திரை விஷூ சிறப்பு பூஜைகள் நடக்கின்றன. வரும் 18-ம் தேதி வரை பக்தர்கள் தரிசனத்துக்கு அனுமதிக்கப்படுகின்றனர்.<\/p><figure><img src=\"https:\/\/gumlet.assettype.com\/vikatan\/2021-04\/9bb21bf2-3277-4149-b6f9-71901ce47d24\/20210412_102629.jpg\" \/><figcaption>பதினெட்டாம் படி ஏறும் கவர்னர் ஆரிஃப் முகமது கான்<\/figcaption><\/figure><p>இந்தநிலையில், நேற்று மாலை கேரள கவர்னர் ஆரிஃப் முகமது கான், தன் மகனுடன் சபரிமலை ஐயப்ப சுவாமி கோயிலில் சாமி தரிசனம் செய்தார். நேற்று மாலை 4:15 மணியளவில் பம்பைக்கு வந்த கவர்னர் ஆரிஃப் முகமது கானும், அவரின் இளைய மகன் கபீர் ஆரிஃப்பும் பம்பைக்குச் சென்றனர். பம்பா கணபதி கோயிலிலிருந்து இருமுடி கட்டிய கவர்னரும் அவர் மகனும் சுவாமி ஐயப்பன் மலைப் பாதை வழியாக சபரிமலைக்கு நடந்து சென்றனர்.<\/p><p>சபரிமலையில் சாமி தரிசனம் செய்துவிட்டு, கீழே இறங்கி வந்த பக்தர்களிடம் கவர்னர் ஆரிஃப் முகமதுகான் நலம் விசாரித்தார். மேலும் சில பக்தர்கள் கவர்னருடன் செல்ஃபி எடுத்துக்கொண்டனர். நடந்து மலை ஏறிச் சென்ற கவர்னர் இருமுடிகட்டுடன் பதினெட்டாம் படி ஏறிச் சென்றார். அப்போது சற்றுத் தடுமாறிய கவர்னருக்கு போலீஸார் உதவிசெய்ய முன்றனர். ஆனால் அவர் உதவி வேண்டாம் எனக் கூறி பதினெட்டாம் படி ஏறினார்.<\/p><figure><img src=\"https:\/\/gumlet.assettype.com\/vikatan\/2021-04\/7e39938c-03ae-4463-9d38-d63444bd6d29\/960978_sabarimala_governor.webp\" \/><figcaption>இருமுடிகட்டுடன் கவர்னர் ஆரிஃப் முகமது கான்<\/figcaption><\/figure><p>வலியநடைப்பந்தலில் தேவசம்போர்டு சேர்மன் வாசு கவர்னரை வரவேற்றார். பின்னர் ஐயப்ப சுவாமி சந்நிதானத்தில் தரிசனம் செய்த கவர்னர், நேற்று இரவு சபரிமலையில் தங்கினார். இன்று காலையிலும் ஐயப்ப சுவாமி சந்நிதியில் சுவாமி தரிசனம் செய்த கவர்னர் பின்னர் மாளிகைப்புரம் சந்நிதானத்துக்குச் சென்றார். அங்கு சந்தன மரம் நட்ட பிறகு கவர்னர் ஆரிஃப் முகமது கான் அங்கிருந்து புறப்பட்டார்.<\/p><p>இஸ்லாமியரான கேரள கவர்னர் ஆரிஃப் முகமது கான் மகனுடன்  இருமுடிகட்டு சுமந்து  சபரிமலைக்குச் சென்று சுவாமி தரிசனம் நடத்தியது அனைவரையும் ஆச்சர்யத்தில் ஆழ்த்தியது.<\/p>","link":"https:\/\/www.vikatan.com\/government-and-politics\/politics\/kerala-governor-visited-sabarimalai-and-worshiped-lord-ayyappan","image":"https:\/\/gumlet.assettype.com\/vikatan\/2021-04\/a8299405-3870-411e-b85e-308e5db022f5\/20210412_102759.jpg","pubdate":"Mon, 12 Apr 2021 11:33:06 +0000"},{"title":"Fact Check: `நீல நிறத்தில் வாழைப்பழமா?' - வைரல் புகைப்படம்... உண்மை என்ன?","text":"<p>வாழைப்பழம் என்று சொன்னாலே நம் அனைவருக்கும் மஞ்சள் நிறம்தான் நம் கண் முன்னே தோன்றும். உலக அளவில் அதிகமாகப் புழக்கத்தில் உள்ள பூவன், மொந்தன், ரஸ்தாலி, கற்பூரவள்ளி உள்ளிட்ட பெரும்பாலான வாழைப்பழ ரகங்கள் மஞ்சள் நிறத்தில்தான் உள்ளன. இதற்கு விதிவிலக்காக, செவ்வாழையின் தோல் கருஞ்சிவப்பு நிறத்திலும், பச்சை வாழைப்பழத்தின் தோல் பச்சை நிறத்திலும் பார்த்திருக்கிறோம். இந்நிலையில்தான் நீல நிறத்தில் வாழைப்பழம் இருப்பதாகவும், இது வெண்ணிலா ஐஸ்க்ரீம் சுவையில் இருப்பதாகவும் சமூக வலைதளங்களில் கடந்த சில நாள்களாகத் தகவல்கள் வலம் வந்து கொண்டிருக்கின்றன. இதைப் பார்த்து பலரும் ஆச்சர்யத்துடன் வாய்பிளந்து வருகிறார்கள். அதேசமயம் இப்படி ஒரு வாழை ரகம் இருக்க வாய்ப்புள்ளதா எனச் சிலர் கேள்வி எழுப்பி வருகிறார்கள். உண்மைதான் என்ன?<\/p><figure><img src=\"https:\/\/gumlet.assettype.com\/vikatan\/2021-04\/1f322f35-47a2-42e4-9452-336a1bceef4f\/2357ebc0-3a10-4798-8ed2-ac72982f3ef6.jpg\" \/><figcaption>நீல நிற வாழை (Fake)<\/figcaption><\/figure><p>நீல நிற ஜாவா வாழைப்பழங்கள் என்ற பெயரில் வசீகரமான புகைப்படத்துடன், ஃபேஸ்புக், வாட்ஸ்அப் உள்ளிட்ட சமூக வலைதளங்களில் இப்படி ஒரு தகவல் வந்துகொண்டிருக்கிறது. <\/p><p><em><strong>``தோல் மட்டுமல்ல பழம் முழுவதுமே நீல நிறத்தில் இருக்கும் இது கிரீம் போன்ற சுவையுடன் மிருதுவாக இருக்கும் என்று கூறப்படுகிறது. மேலும், இவை வெண்ணிலா ஐஸ்க்ரீம் போன்ற சுவையுடன் இருப்பதாகவும் கூறப்படுகிறது. இவற்றைக் கொண்டு டெசர்ட் செய்து சாப்பிட்டால் மிகவும் அற்புதமாக இருக்கும். இருப்பினும், இந்த வாழைப்பழங்கள் மிகவும் அரிதானவை. இவை எல்லா இடங்களிலும் காணப்படுவதில்லை.<\/strong><\/em><\/p><p><em><strong>இந்த வகை வாழைப்பழங்கள் தென்கிழக்கு ஆசிய பிராந்தியத்தில் வளர்க்கப்படுகின்றன. அதேபோல இவை ஹவாயிலும் நன்கு வளரக்கூடியவை ஆகும். இந்தப் பழங்கள் மூசா பால்பிசியானா மற்றும் மூசா அக்யூமினாட்டா ஆகிய இரண்டு வகையான வாழைப்பழங்களின் கலப்பினமாகும். சுவாரஸ்யமாக, இந்த வாழைப்பழங்கள் அதிக குளிர்ச்சியைத் தாங்குவதால் உறைபனிக்குக் கீழே உள்ள வெப்பநிலையில்கூட வளரக்கூடியவை\"<\/strong><\/em> என இன்னும் விதவிதமான தகவல்களுடன் அதன் படம் உலா வருகிறது. உண்மையில் நீல நிறத்தில் வாழைப்பழம் உள்ளதா? <\/p><figure><img src=\"https:\/\/gumlet.assettype.com\/vikatan\/2021-04\/b689c14d-fb40-47fe-85e1-37c353aee2e1\/83c2e4b1-7e56-464c-b099-41cebe55a1ad.jpg\" \/><figcaption>நெய் மன்னன் வாழை<\/figcaption><\/figure><p>திருச்சியில் உள்ள தேசிய வாழை ஆராய்ச்சி நிலையத்தின் இயக்குநரும் முதன்மை விஞ்ஞானியுமான முனைவர் உமாவிடம் பேசினோம். ``ஜாவா நீலநிற வாழை என்ற பெயரில் சமூக வலைதளங்களில் வந்துகொண்டிருக்கும் புகைப்படத்தையும் அது தொடர்பாக வெளியிடப்பட்டுள்ள தகவல்களை நானும் பார்த்தேன். இந்தளவுக்கு நீல நிறத்தில் உள்ள வாழை ரகம் உலகத்தில் எங்குமே கிடையாது. இது பொய்யான, ஏமாற்று தகவல். அதன் தோலை உரித்தால், உள்ளே இருக்கும் சதை நில நிறத்தில் இருப்பதாகச் சொல்வதும் கட்டுக்கதை. <\/p><p>எந்த ஒரு வாழை ரகமாக இருந்தாலும், அப்பழத்தின் சதை வெளிர் மஞ்சள் நிறத்தில்தான் இருக்கும். தமிழ்நாட்டில் `நெய் மன்னன்' என்றும் இலங்கையில் அலுக்கேல் (alukhel) என்றும் அழைக்கப்படக்கூடிய ஒரு வாழை ரகம் உள்ளது. இது, வழக்கமான வாழை ரகங்களில் இருந்து சற்று வித்தியாசமான நிறத்தில் இருக்கும். பச்சை நிறத் தோலில், நீல நிறத்தில் லேசாக முலாம் பூசப்பட்டது போல் இருக்கும். ஆனால் அதுவும் கூட, சமூக வலைதளங்களில் ஜாவா நீல நிற வாழை என்ற பெயரில் பொய்யாக வலம் வந்து கொண்டிருக்கும் வாழைப்பழத்தின் தோல்போல் இருக்காது. <\/p><figure><img src=\"https:\/\/gumlet.assettype.com\/vikatan\/2021-01\/a5fb801d-bee4-4ca7-ae13-128104c75160\/419471.jpg\" \/><figcaption>வாழை<\/figcaption><\/figure><p>நெய் மன்னன் வாழைப்பழத்தின் சதைப் பகுதியும் நீல நிறத்தில் இருக்காது. வெளிர் மஞ்சள் நிறத்தில்தான் இருக்கும். இது சமையலுக்கு ஏற்ற ரகம். இந்த ரகம் இந்தியா, இலங்கை, மலேசியா உள்ளிட்ட தென்கிழக்கு ஆசிய நாடுகளில் மிகவும் குறைந்த அளவிலேயே விளைவிக்கப்படுகிறது. ஜாவா நீல நிறத்தில் வாழைப்பழம் இருப்பதாகச் சொல்லப்படுவது பொய்யான தகவல்’’ என்றார். <\/p>","link":"https:\/\/www.vikatan.com\/news\/agriculture\/pictures-of-blue-colour-banana-went-viral-on-the-internet-are-those-pics-real","image":"https:\/\/gumlet.assettype.com\/vikatan\/2021-04\/977747d5-a1bb-4dd5-86fa-73419faaa040\/Untitled_design.png","pubdate":"Mon, 12 Apr 2021 07:55:46 +0000"},{"title":"மதுரை: இளம்பெண் தற்கொலை... கல்விக்கடன் பெற்றுத்தருவதாக ஏமாற்றியதா மோசடிக் கும்பல்?","text":"<p>``நீங்கள் கேட்ட கல்விக்கடன் ரூ. 6,65,100 தயாராகிவிட்டது. 5 நிமிடத்தில் உங்கள் வங்கிக் கணக்கில் வரவு வைக்கப்படும். அதற்கு முன் வங்கிப் பரிமாற்றத்துக்கான 4% சேவை வரி ரூ. 26, 604 எங்கள் வங்கிக் கணக்கில் உடனே செலுத்தவும்'' என்று தனியார் நிறுவனத்திடமிருந்து மெசேஜ் வரவும், கடைசியாக அந்தத் தொகையையும் செலுத்தியுள்ளார் தாரணி. <\/p><p>இந்த நிலையில்தான், தாரணி தற்கொலை செய்துகொண்ட சம்பவம் அதிர்ச்சியை ஏற்படுத்தியுள்ளது.<\/p><figure><img src=\"https:\/\/gumlet.assettype.com\/vikatan\/2020-09\/32befeb8-5402-40d6-b165-cd39bbc77599\/sadness_5520347_960_720.jpg\" \/><figcaption>Suicide Prevention (Representational Image) <\/figcaption><\/figure><p>கல்விக் கடனுக்காகத் தனியார் ஏஜென்சி மூலம் விண்ணப்பித்து, கடனும் கிடைக்காமல், சொந்த பணத்தையும் இழந்த விரக்தியில் இந்த முடிவை தாரணி எடுத்துவிட்டார் என்று உறவினர்கள் கூறி வரும் நிலையில், தாரணியின் தற்கொலைக்கு வேறு காரணம் உள்ளதா என்று கோணத்திலும் காவல்துறை விசாரித்து வருகிறது.<\/p><p>மதுரை, தெப்பக்குளம் அருகே தேவிநகர் மேட்டுத் தெருவைச் சேர்ந்த காசிராஜன் - செல்வராணி தம்பதியின் மகள் தாரணி. தன் கணவர் காசிராஜன் மரணமடைந்த நிலையில் பெட்டிக்கடை வருமானத்தில் தாரணியைப் படிக்க வைத்தார் செல்வராணி. 2019-ல் தாரணி 12-ம் வகுப்பு தேர்ச்சிபெற்ற நிலையில் கடந்த ஆண்டு சட்டக்கல்லூரியில் சேர விண்ணப்பித்து இடம் கிடைக்கவில்லை. பியூட்டி பார்லரில் பணியாற்றி வந்துள்ளார். 5 மாதங்களுக்கு முன்பு சென்னையிலுள்ள ஃபேஷன் டெக்னாலஜி இன்ஸ்டிட்யூட்டில் விண்ணப்பித்துள்ளார்.<\/p><p>கல்விக் கட்டணம்  ரூ. 2,00,000-க்கு  மேல் வரும் என்று அந்தக் கல்வி நிறுவனம் கூறியதால், தன்னால் அவ்வளவு பணம் செலுத்த முடியாது என்று தெரிவித்த தாரணியை, கல்விக் கடனை தாங்களே ஏற்பாடு செய்து தருவதாகக் கூறி நிதி நிறுவனத்தின் தொடர்பு எண்ணைக் கல்வி நிறுவனத்தினர் மாணவியிடம் வழங்கியுள்ளார்கள்.<\/p><p>தாரணியிடம் ஆவணங்களைப் பெற்றுக்கொண்ட அந்த நிதி நிறுவனத்தினர், பல்வேறு கட்டணங்கள் எனக்கூறி அவ்வப்போது வங்கிக் கணக்கில் பணம் செலுத்த கூறியுள்ளார்கள். இதற்காகப் பலரிடமும் கடன் வாங்கியுள்ளனர். இந்நிலையில்தான் மூன்று நாள்களுக்கு முன், `கடன் தொகை தயாராகிவிட்டது, அதற்கான சேவை வரி ரூ. 26,604 செலுத்த வேண்டும், செலுத்திய 5 நிமிடத்தில் கடன் தொகை உங்கள் கணக்கில் வரவாகிவிடும்' என்று தெரிவித்துள்ளனர்.<\/p><figure><img src=\"https:\/\/gumlet.assettype.com\/vikatan\/2021-04\/f2de7538-c8cb-4f42-836f-8cca114f5263\/IMG_20210411_WA0000.jpg\" \/><figcaption>தாரணி <\/figcaption><\/figure><p>ஏற்கெனவே ரூ. 1,00,000 வரை பல்வேறு காரணங்களைச் சொல்லி தாரணியை பணம் செலுத்த வைத்த நிலையில், கடைசி கட்டமாகத் தன் தாயைக் கட்டாயப்படுத்தி ரூ. 26,604 பெற்று அந்த நிதி நிறுவனத்தின் கணக்கில் செலுத்தியுள்ளார் தாரணி. ஆனால், அதன் பின்னும் கடன் தொகை இவர் வங்கிக்கணக்கில் வரவாகவில்லை. இதனால் மிகவும் மனமுடைந்து போனார். <\/p><p>தாய் செல்வராணி வெளியே சென்றிருந்த நேரத்தில், வீட்டில் தனியாக இருந்த தாரணி தூக்கிட்டு தற்கொலை செய்துகொண்டுள்ளார். வீட்டுக்குத் திரும்பிய செல்வராணி இதைப் பார்த்து அதிர்ச்சியடைந்து கதற, அருகில் வசிப்பவர்கள் வந்து பார்த்து காவல்துறைக்குத் தகவல் சொன்னார்கள். உடலை மீட்ட தெப்பக்குளம் காவல்துறையினர், தாரணியின் தாயாரிடம் விசாரணை நடத்திவிட்டு செல்போனைக் கைப்பற்றி ஆய்வு செய்து வருகிறார்கள்.<\/p><p>தற்கொலை வழக்கு பதிவு செய்துள்ளது காவல்துறை. மேலும், தாரணி யார் மூலம் கடனுக்கு முயன்றார், எந்த வங்கிக்கணக்கில்  பணம் செலுத்தினார், கடைசியாக யாருடன் பேசியுள்ளார், அவருக்கு வந்த மெசேஜ்கள் குறித்து தகவல்தொழில்நுட்ப பிரிவு காவல்துறையினர் விசாரணை நடத்தி வருகிறார்கள். <\/p><p>இது சம்பந்தமாகத் தெப்பக்குளம் இன்ஸ்பெக்டர் இளஞ்செழியனிடம் பேசினோம். ``தற்கொலை செய்துகொண்ட பெண் பியூட்டி பார்லரில் வேலைசெய்து வந்திருக்கிறார். அவர் கல்லூரியில் சேர்ந்ததாகத் தெரியவில்லை. கடன் வாங்க தனியார் நிறுவனம் மூலம் முயன்றிருக்கிறார். அது கல்விக் கடனா, வேறு வகையான கடனா என்று தெரியவில்லை. இடைத்தரகர் யாரும் இவரிடம் பணம் வாங்கி ஏமாற்றினார்களா என்பதை விசாரித்து வருகிறோம். தற்கொலைக்கு வேறு ஏதாவது காரணமா என்பது பற்றியும் விசாரித்து வருகிறோம்'' என்றார்.<\/p><figure><img src=\"https:\/\/gumlet.assettype.com\/vikatan\/2020-07\/e08bfdcf-2d0a-41a7-8bab-b5aeb526fc17\/Suicide.jpg\" \/><figcaption>Suicide<\/figcaption><\/figure><p>தாரணியின் தற்கொலைக்கு உண்மையான காரணத்தைக் கண்டுபிடிக்க விசாரணை நடந்துகொண்டிருக்கும் நிலையில், ``கடன் வாங்க நினைப்பவர்கள் நேரடியாக வங்கிகளை அணுகலாம். அதைவிடுத்து இடைத்தரர்களிடம் செல்லக் கூடாது. வங்கியில் கடன் வாங்கித் தருவதாகக் கூறி பணத்தை பிடுங்கும் மோசடி நிறுவனங்கள் இணையதளங்களில் பரவிக் கிடக்கின்றன. இவர்களிடம் மக்கள் எச்சரிக்கையாக இருக்க வேண்டும்'' என்கிறார்கள் காவல்துறையினர்.<\/p><blockquote>தற்கொலை எண்ணம் எழுந்தால் தமிழக அரசின் 104 என்ற 24 மணி நேர சேவை எண்ணுக்கு அழைக்கலாம். இந்த இலவச தொலைபேசி சேவையில் உங்களின் மனநலக் குழப்பங்களுக்கு மனநல ஆலோசனைகள் வழங்கப்படும்.<\/blockquote>","link":"https:\/\/www.vikatan.com\/social-affairs\/crime\/young-woman-dies-by-suicide-in-madurai-because-of-loan-scam","image":"https:\/\/gumlet.assettype.com\/vikatan\/2021-04\/9dba2e1c-4083-4116-8369-6dde5b3fc19a\/IMG_20210411_WA0000.jpg","pubdate":"Mon, 12 Apr 2021 07:49:36 +0000"},{"title":"தலைநகரில் மின்னல் வேகத்தில் பரவும் தொற்று.. தமிழகத்தில் 7000ஐ நெருங்கும் பாதிப்பு.. உயிரிழப்பும் உயர்வு..!","text":"தமிழகத்தில் இன்று ஒரே நாளில் 6,711பேருக்கு கொரோனா தொற்று உறுதியானதையடுத்து மொத்த பாதிப்பு எண்ணிக்கை 9,40,145ஆக உயர்ந்துள்ளது.&nbsp;  இதுதொடர்பாக தமிழக சுகாதாரத்துறை அமைச்சகம் வெளியிட்டுள்ள அறிக்கையில்;- கடந்த 24 மணிநேரத்தில் 6,711 பேருக்கு கொரோனா உறுதியாகியுள்ளது. இதனால் பாதிக்கப்பட்டவர்களின் எண்ணிக்கை 9,40,145ஆக உயர்ந்துள்ளது. சென்னையில் கொரோனாவால் இன்று மட்டும் 2,105 பேர் பாதிக்கப்பட்டதையடுத்து மொத்த பாதிப்பு எண்ணிக்கை 2,67,181ஆக உயர்ந்துள்ளது.&nbsp;    இன்று மட்டும் 82,982 மாதிரிகள் பரிசோதனை செய்யப்பட்டு உள்ளன. இதுவரை 2,06,03,108 மாதிரிகள் சோதனையிடப்பட்டுள்ளது. இன்று கொரோனா உறுதியானவர்களில், 4,036 பேர் ஆண்கள், 2,675 பேர் பெண்கள் என பாதிக்கப்பட்டு உள்ளனர். கொரோனா பாதித்த, ஆண்களின் மொத்த எண்ணிக்கை 5,67,514 ஆகவும், பெண்களின் எண்ணிக்கை 3,72,595 ஆகவும், மூன்றாம் பாலினத்தவர்களின் எண்ணிக்கை 36 ஆகவும் உள்ளது.    இன்று மட்டும் 2,339 பேர் டிஸ்சார்ஜ் செய்யப்பட்டனர். இதனால், வீடு திரும்பியவர்களின் எண்ணிக்கை 8,80,910ஆக உள்ளது. இன்று மட்டும் கொரோனா பாதித்த 19 பேர் உயிரிழந்துள்ளனர் அவர்களில் 11 பேர் தனியார் மருத்துவமனையிலும் 8 பேர் அரசு மருத்துவமனையிலும் உயிரிழந்துள்ளனர். இதனால், தமிழகத்தில் கொரோனா உயிரிழப்பு 12,927ஆக அதிகரித்துள்ளது. தற்போது 46,308 பேர் சிகிச்சையில் உள்ளனர்.","link":"https:\/\/tamil.asianetnews.com\/tamilnadu-chennai\/tamilnadu-new-coronavirus-cases-7000-reach-qrgdym","image":"https:\/\/static.asianetnews.com\/images\/01f333vb8vemjhscgmv2k63ssc\/vikatan-2020-10-6f3a985b-0366-4320-9f53-b035311fc43a-whatsapp-image-2020-10-27-at-11-30-56-am--1--jpeg_760x400.jpg","pubdate":"Mon, 12 Apr 2021 07:09:59 +0530"},{"title":"கோவை: உணவகத்தில் சாப்பிட்டுக்கொண்டிருந்தவர்களைத் தாக்கிய போலீஸ்... நடந்தது என்ன?!","text":"<p>தமிழகம் முழுவதும் கொரோனா வைரஸ் பாதிப்பு தொடர்ந்து அதிகரித்துவருகிறது. இதனால், பல்வேறு கட்டுப்பாடுகள் விதிக்கப்பட்டுவருகின்றன. அதன்படி, உணவகங்களும் தேநீர்க் கடைகளும் இரவு 11 மணிவரை 50 சதவிகிதம் இருக்கைகளுடன் இயங்கிக்கொள்ளலாம் என்று தமிழக அரசு உத்தரவிட்டுள்ளது.<\/p><figure><img src=\"https:\/\/gumlet.assettype.com\/vikatan\/2021-04\/38187c72-00af-4de2-ad79-ee44473ec8d2\/Screenshot_20210412_120304_WhatsApp.jpg\" \/><figcaption>கோவை உணவகம்<\/figcaption><\/figure><p>இந்தநிலையில், கோவை காந்திபுரம் வெளியூர் பேருந்து நிலையம் பகுதியில் மோகன்ராஜ் என்பவர் `ஶ்ரீ ராஜா’ என்ற பெயரில் உணவகம் நடத்திவருகிறார். நேற்று இரவு 10:10 மணியளவில் வெளியூரிலிருந்து பெண்கள் உட்பட குடும்பத்துடன் சிலர் உணவு சாப்பிட வந்திருக்கிறார்கள்.<\/p><p>கடையின் ஷட்டரை பாதியளவு மூடிவிட்டு அவர்களுக்கு உணவு பரிமாறிக்கொண்டிருந்தனர் ஊழியர்கள். இதையடுத்து, 10:21 மணியளவில் காட்டூர் காவல் நிலைய உதவி ஆய்வாளர் முத்து அந்த உணவகத்துக்குச் சென்றிருக்கிறார். உள்ளே சென்றவுடன் எதுவும் பேசாமல் உணவக ஊழியர்களையும் சாப்பிட்டுக் கொண்டிருந்தவர்களையும் தாக்கியிருக்கிறார்.<\/p><figure><img src=\"https:\/\/gumlet.assettype.com\/vikatan\/2021-04\/5baed282-6949-4a4d-bb76-044a43b9b181\/Screenshot_20210412_120315_WhatsApp.jpg\" \/><figcaption>கோவை உணவகம்<\/figcaption><\/figure><p>இதில், ஒரு பெண்ணுக்கும் காயம் ஏற்பட்டுவிட்டது. இது தொடர்பான அதிர்ச்சிகரமான அந்த சிசிடிவி காட்சிகளும் வெளியாகியுள்ளன. இது குறித்து மோகன்ராஜ் காவல் ஆணையருக்கும் புகாரும் அளித்திருக்கிறார்.<\/p><p>அந்தப் புகாரில், ``காவல் ஆய்வாளரின் ரவுண்ட்ஸ் இருப்பதால் இரவு 10 மணிக்குக் கடையை அடைக்குமாறு போலீஸ் ஒருவர் கூறினார். அதைக் கேட்டு 10 மணிக்கு பாதி ஷட்டரை மூடியிருந்தபோது, ஓசூரைச் சேர்ந்த பெண் பயணிகள் ஐந்து பேர், `பஸ்ஸுக்கு டைம் ஆச்சு... ரொம்பப் பசிக்குது. சாப்பிட தோசை ஏதாச்சும் இருந்தா கொடுங்க’ என்று கேட்டனர்.<\/p><figure><img src=\"https:\/\/gumlet.assettype.com\/vikatan\/2021-04\/c25bdf34-8a7d-47e5-bd35-f78cc4a9e3ad\/IMG_20210412_WA0004.jpg\" \/><figcaption>காயம்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/113b576e-faea-4658-981e-52e9bb34c645\/IMG_20210412_WA0003.jpg\" \/><figcaption>காயம்<\/figcaption><\/figure><p>அதனால், தோசை தயாரித்துக் கொடுத்தோம். 10:20 மணிக்கு அங்கு வந்த உதவி ஆய்வாளர் முத்து கடையிலுள்ள பொருள்களைச் சேதப்படுத்தி, ஊழியர்களையும், சாப்பிட்டுக்கொண்டிருந்தவர்களையும் தாக்கினார். இதில் ஒரு பெண் உட்பட ஐந்து பேர் காயமடைந்தனர்.<\/p><p>ஜெயலட்சுமி என்ற அந்தப் பெண்ணுக்குக் கண் அருகே காயம் ஏற்பட்டிருக்கிறது. காட்டூர் காவல் நிலைய ஆய்வாளர் லதா இந்தப் பகுதியிலுள்ள வியாபாரிகளுக்குத் தொடர்ந்து அச்சுறுத்தலையும் தொந்தரவையும் கொடுத்துவருகிறார். அவர்கள் மீது கடுமையான நடவடிக்கை எடுக்க வேண்டும்” எனக் கூறியிருந்தார்.<\/p><figure><img src=\"https:\/\/gumlet.assettype.com\/vikatan\/2021-04\/80c6c2f5-e279-4484-897b-e156a5fd3a0f\/Screenshot_20210412_120317_WhatsApp.jpg\" \/><figcaption>கோவை உணவகம்<\/figcaption><\/figure><p>இதையடுத்து, உதவி ஆய்வாளர் முத்துவை காவல் கட்டுப்பாட்டு அறைக்கு மாற்றி காவல் ஆணையர் உத்தரவிட்டுள்ளார். மேலும், இது குறித்து உதவி ஆணையர் தலைமையில் விசாரணை நடத்தி அறிக்கை தாக்கல் செய்ய உத்தரவிட்டிருப்பதாகக் காவல் ஆணையர் கூறியிருக்கிறார்.<\/p>","link":"https:\/\/www.vikatan.com\/news\/tamilnadu\/police-si-attacked-people-in-coimbatore-hotel","image":"https:\/\/gumlet.assettype.com\/vikatan\/2021-04\/30e5b0ed-86e0-4d5b-91a2-d97f7178d95d\/Screenshot_20210412_120318_WhatsApp.jpg","pubdate":"Mon, 12 Apr 2021 07:02:33 +0000"},{"title":"உங்களுக்கு எதுக்கு இந்த பொழப்பு தனுஷ்?: ரசிகர்கள்","text":"<img src=\"https:\/\/tamil.samayam.com\/photo\/82033855\/photo-82033855.jpg\" \/><div class=\"section1\"><div class=\"Normal\"> இயக்கத்தில் , ரஜிஷா விஜயன், லால், யோகி பாபு உள்ளிட்டோர் நடித்த  படம் கடந்த 9ம் தேதி தியேட்டர்களில் வெளியானது. படம் ரிலீஸான அன்று மட்டும் ரூ. 24 கோடி வசூல் செய்துள்ளது என்று தகவல் வெளியானது.\n\nபடத்தை பார்த்த அனைவரும் தனுஷின் நடிப்பை ஆஹா, ஓஹோ என்று புகழ்ந்து கொண்டிருக்கிறார்கள். சமூக வலைதளங்கள் பக்கம் சென்றால் கர்ணன் படம் பற்றி தான் பேச்சாக உள்ளது. கொரோனா வைரஸ் பிரச்சனை காரணமாக தியேட்டர்களில் 50 சதவீத இருக்கைகளை மட்டுமே பயன்படுத்த வேண்டும் என்று தமிழக அரசு அறிவித்துள்ளது. அந்த கட்டுப்பாட்டால் தான் கர்ணன் படத்தின் வசூல் பாதிக்கப்பட்டுள்ளது.\n\nஇந்நிலையில் தனுஷ் ரசிகர்கள் சிலர் சமூக வலைதளங்களில் அன்புக் கோரிக்கை விடுத்துள்ளனர். ஜாதி, மதம் பார்க்காத ஒரே இடம் சினிமா தான். ஆனால் தற்போது தமிழ் சினிமாவில் சிலர் ஜாதியை வைத்து தான் படமே எடுக்கிறார்கள். எதற்கெடுத்தாலும் ஜாதியை பற்றி பேசுகிறார்கள். \n\nகர்ணன் படத்திலும் ஜாதியை தான் மையமாக வைத்திருக்கிறார் மாரி செல்வராஜ். இப்படி ஜாதியை பற்றி பேசி ஹிட் கொடுக்க வேண்டும் என்கிற தேவை உங்களுக்கு இல்லை. இந்த பிழைப்பு உங்களுக்கு எதற்கு?. ஜாதி படங்களில் நடிப்பதை நிறுத்துங்கள் அண்ணா என தெரிவித்துள்ளனர்.\n\nஇந்நிலையில் சென்னையில் இருக்கும் பி.வி.ஆர். தியேட்டரில் தமிழ் திரையுலக பிரபலங்களுக்காக கர்ணன் படத்தின் சிறப்பு காட்சி திரையிடப்பட்டது. அதை பார்த்த விஜய் சேதுபதி மாரி செல்வராஜை கட்டிப்பிடித்து கையில் முத்தம் கொடுத்து நீங்க நல்லா வருவீங்க, ஐ லவ் யூ என்று பாராட்டியிருக்கிறார். அப்பொழுது எடுக்கப்பட்ட வீடியோ வெளியாகி ரசிகர்களை கவர்ந்தது.\n\nதற்போது அமெரிக்காவில் இருக்கும் தனுஷ், மாரி செல்வராஜுக்கு வீடியோ கால் செய்து இன்ப அதிர்ச்சி கொடுத்துள்ளார். கர்ணன் படத்திற்கு அமோக ஆதரவு அளித்து வரும் அனைவருக்கும் நன்றி என்று ட்வீட் செய்துள்ளார் மாரி செல்வராஜ்.\n\n\n\n\n<\/div><\/div>","link":"https:\/\/tamil.samayam.com\/tamil-cinema\/movie-news\/fans-want-dhanush-to-stay-away-from-caste-based-movies\/articleshow\/82033855.cms","image":["https:\/\/tamil.samayam.com\/photo\/82033855\/photo-82033855.jpg"],"pubdate":"Mon 12 Apr 2021, 18:30:39"},{"title":"தினமணி இணையதளம் நடத்திய மெகா சமையல் போட்டி ‘சென்னையின் சமையல் ராணி - 2018’ வெற்றியாளர்கள்!","text":"<p style=\"text-align: justify;\"> <\/p>\n\n<p style=\"text-align: justify;\"> <\/p>\n\n<p style=\"text-align: justify;\">தினமணி இணையதளம் சார்பில், சென்னையின் சமையல் ராணி - 2018 என்ற மாபெரும் சமையல் போட்டி சென்னையில் சனிக்கிழமை நடைபெற்றது.<\/p>\n\n<p style=\"text-align: justify;\">தினமணி இணையதளம் சார்பாக இந்த மெகா சமையல் போட்டியின் டைட்டில் ஸ்பான்ஸர்களாக ஏஞ்சல் ஸ்டார்ச் & ஃபுட் பிரைவேட் லிமிடெட் நிறுவனத்தாரும்,  இணை ஸ்பான்ஸர்களாக கோ ஆப்டெக்ஸ் நிறுவனத்தாரும், கிஃப்ட் ஸ்பான்ஸர்களாக வைப்ரண்ட் நேச்சர், டப்பர்வேர் நிறுவனத்தாரும் இணைந்து செயல்பட்டனர்.<\/p>\n\n<p style=\"text-align: justify;\">சென்னை நுங்கம்பாக்கத்தில் உள்ள எம்.ஓ.பி.வைஷ்ணவ் பெண்கள் கல்லூரியில் நடைபெற்ற இப்போட்டியில் சென்னை மற்றும் புறநகர்ப் பகுதிகளைச் சேர்ந்த 18 முதல் 50 வயது வரையுள்ள பெண்கள் கலந்துகொண்டனர். போட்டியை கல்லூரி முதல்வர் லலிதா பாலகிருஷ்ணன் தொடங்கிவைத்தார்.<\/p>\n\n<p style=\"text-align: justify;\">ஸ்டார்ட்டர், மெயின் கோர்ஸ், டெஸ்ஸர்ட் என்ற மூன்று பிரிவுகளில் 50-க்கும் மேற்பட்ட போட்டியாளர்கள்  கலந்து கொண்டு கொடுக்கப்பட்ட 1 மணி நேரத்தில் கச்சிதமாகச் சமைத்துப் பரிமாறி அசத்தினர். அனைவரது ரெஸிப்பிகளுமே சுவையாக இருந்த போதும் சமையல் கலையில் தேர்ந்த அனுபவம் கொண்ட நடுவர்கள் ஒவ்வொரு மெனுவில் இருந்தும் சிறந்த ரெஸிப்பிகளில் மேலும் நனி சிறந்த மூன்று ரெஸிப்பிகளைத் தேர்ந்தெடுத்தனர்.<\/p>\n\n<p style=\"text-align: justify;\">இப்போட்டியில், ஸ்டார்ட்டர் பிரிவின் வெற்றியாளர்களை சமையல்கலை வல்லுநர் மீனாட்சி பெட்டுகோலா, மெயின் கோர்ஸ் பிரிவின் வெற்றியாளர்களை சமையல் கலை வல்லுநர் மல்லிகா பத்ரிநாத், டெஸ்ஸர்ட் பிரிவின் வெற்றியாளர்களை சமையல் கலை வல்லுநர் ரேவதி ஆகியோர் தேர்வு செய்தனர். இப்போட்டியை நியூஸ் 7 தமிழ் தொலைக்காட்சி நேரலையில் ஒளிபரப்பியது.<\/p>\n\n<p style=\"text-align: justify;\"><span style=\"color:#0000FF\"><em><strong>நியூஸ் 7 வீடியோ லிங்க் 1 ...<\/strong><\/em><\/span><\/p>\n\n<p style=\"text-align: justify;\"> <\/p>\n\n<p style=\"text-align: center;\"><iframe frameborder=\"0\" height=\"315\" scrolling=\"no\" src=\"https:\/\/www.youtube.com\/embed\/sW-kTYsbC6s\" width=\"450\"><\/iframe><\/p>\n\n<p style=\"text-align: justify;\"><span style=\"color:#0000FF\"><em><strong>நியூஸ் 7 விடியோ லிங்க் 2...<\/strong><\/em><\/span><\/p>\n\n<p style=\"text-align: justify;\"> <\/p>\n\n<p style=\"text-align: center;\"><iframe frameborder=\"0\" height=\"315\" scrolling=\"no\" src=\"https:\/\/www.youtube.com\/embed\/uW294CLUAm8\" width=\"450\"><\/iframe><\/p>\n\n<p style=\"text-align: justify;\"><span style=\"color:#0000FF\"><em><strong>வெற்றியாளர்கள்...<\/strong><\/em><\/span><\/p>\n\n<p style=\"text-align: justify;\">மூன்று பிரிவுகளிலும் முதலிடம் பெற்றவர்களுக்கு ரொக்கப் பரிசாக தினமணி இணையதளம் சார்பில் ரூ.5000, சான்றிதழ், வெற்றிக்கேடயம் மற்றும் பரிசுக் கூப்பன்கள் வழங்கப்பட்டன. இரண்டாவது இடம் பெற்றவர்களுக்கு ரூ.3000, சான்றிதழ், வெற்றிக்கேடயம் மற்றும் பரிசுக் கூப்பன்களும், மூன்றாவது இடம் பெற்றவர்களுக்கு ரூ.2500, சான்றிதழ், வெற்றிக்கேடயம் மற்றும் பரிசுக் கூப்பன்களும் வழங்கப்பட்டன. இவை தவிர, போட்டியில் கலந்துகொண்டவர்களுக்கும் சான்றிதழ் மற்றும் பரிசுக் கூப்பன்களும் வழங்கப்பட்டன.<\/p>\n\n<blockquote>\n<ul>\n\t<li style=\"text-align:justify\"><span style=\"color:#800080\"><em><strong>ஸ்டார்ட்டர்: முதல் பரிசு - தீபா மேத்தா, இரண்டாம் பரிசு - பாயல் ஜெயின், மூன்றாம் பரிசு - லட்சுமிகாந்தம்.<\/strong><\/em><\/span><\/li>\n\t<li style=\"text-align:justify\"><span style=\"color:#0000FF\"><em><strong>மெயின் கோர்ஸ்: முதல் பரிசு - பேனசீர் ஷாகுல், இரண்டாம் பரிசு - சத்யா, மூன்றாம் பரிசு - அனுராதா.<\/strong><\/em><\/span><\/li>\n\t<li style=\"text-align:justify\"><span style=\"color:#800080\"><em><strong>டெஸ்ஸர்ட்: எலிஸா, இரண்டாம் பரிசு - மாதவி, மூன்றாம் பரிசு - ஸ்வேதா.<\/strong><\/em><\/span><\/li>\n<\/ul>\n<\/blockquote>\n\n<p style=\"text-align: justify;\">இப்போட்டியை, எக்ஸ்பிரஸ் நெட்வொர்க் நிறுவனத்தின் நிர்வாக இயக்குநர் சித்தார்த் சொந்தாலியா, தி நியூ இந்தியன் எக்ஸ்பிரஸ் நிறுவனத்தின் முதுநிலை துணைத் தலைவர்கள் லக்ஷ்மி மேனன், விக்னேஷ் குமார், எக்ஸ்பிரஸ் நெட்வொர்க் நிறுவனத்தின் பொது மேலாளர் ஆர். வெங்கடசுப்பிரமணியன், தி நியூ இந்தியன் எக்ஸ்பிரஸ் நிறுவனத்தின் மனிதவள மேம்பாட்டுப்பிரிவு துணைப் பொது மேலாளர் மாலினி சரவணன் உள்ளிட்ட ஏராளமானோர் பார்வையிட்டனர்.<\/p>\n\n<p style=\"text-align: justify;\">நிகழ்ச்சியின் இடையே எம் ஓ பி வைஷ்ணவ் பெண்கள் கல்லூரி மாணவிகளின் மெல்லிசைக்குழுவினர் தங்களது ரம்மியமான பாடல்கள் மூலம் பார்வையாளர்களைக் கவர்ந்தனர். <\/p>\n\n<p style=\"text-align: justify;\">நிகழ்ச்சி நடைபெற்ற எம் ஓ பி வைஷ்ணவ் பெண்கள் கல்லூரி வளாகத்தில் மெகா சமையல் போட்டியின் பார்வையாளர்களைக் கவரும் விதத்தில் கோ ஆப்டெக்ஸ், ஃபுடிக்ஸ், வைப்ரண்ட் நேச்சர், டப்பர் வேர், எக்ஸ்பிரஸ் குழுமத்தின் பினாக்கிள் புக்ஸ் பதிப்பகம், ப்ரீத்தி மிக்ஸி உள்ளிட்டோரது ஸ்டால்கள் இடம் பெற்றிருந்தன.<\/p>\n\n<p style=\"text-align: justify;\">சமையல் என்பது ஒரு அருங்கலை, முன்பெல்லாம் வீட்டுச்சாப்பாடு என்பது சகஜமானதாகவும், ஹோட்டல் சாப்பாடு என்பது அரிதானதாகவும் இருந்த நிலை மாறி இந்தத் தலைமுறையினரில் ஹோட்டல் சாப்பாடு என்பது சகஜமானதாகவும், வீட்டுச்சாப்பாடு என்பது அரிதான விஷயமாகவும் மாறிக் கொண்டிருப்பதால் இப்படியான மெகா சமையல் போட்டிகள் அவசியமாகின்றன. ஏனெனில், இப்படியான சமையல் போட்டிகளின் வாயிலாக ஹோட்டலில் மட்டுமே கிடைக்கக் கூடிய விதமான வித்யாசமான தனித்துவமான ரெஸிப்பிகளையும் கூட பெண்கள் வெகு எளிதில் கற்றுக் கொண்டு செய்து அசத்துகின்றனர். அந்த வகையில் இல்லத்தரசிகள் முதல் கல்லூரி மாணவிகள் வரை பங்கு பெற்று கலக்கிய சென்னையின் சமையல் ராணி 2018 நிகழ்ச்சி ருசிக்கத் தக்க பல்வேறு சுவைகளுடன் வெற்றிகரமாக இனிதே நடந்து முடிந்தது.<\/p>\n\n<p style=\"text-align: justify;\">கலந்து கொண்ட போட்டியாளர்கள், வெற்றியாளர்கள் அனைவருக்கும் தினமணி இணையதளத்தின் மனமார்ந்த நன்றி!<\/p>\n\n<p style=\"text-align: justify;\">மீண்டும் அடுத்த போட்டியொன்றில் இனிதே கைகோர்ப்போம்!<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/sep\/01\/dinamanicoms-mega-cooking-contest-2018-winners-list-2992093.html","image":["https:\/\/images.dinamani.com\/uploads\/user\/imagelibrary\/2018\/9\/1\/w600X390\/enpl_cookery_event.JPG"],"pubdate":"Friday, November 1, 2019 03:34 PM +0530"},{"title":"ஜெயலலிதாவுக்கு கலைஞரைப் பிடிக்காதென்று யார் சொன்னது?","text":"<p style=\"text-align: justify;\"> <\/p>\n\n<p style=\"text-align: justify;\">ஓரிரு மாதங்களுக்கு முந்தைய தனியார் தொலைக்காட்சி நேர்காணல் நிகழ்ச்சியொன்றில் ஆர்.கே.நகர் நாடாளுமன்ற உறுப்பினரும் அதிமுக பிளவுபட்டதின் பின் உருவான... அம்மா மக்கள் முன்னேற்றக் கழக அணியின் தலைவருமான டிடிவி தினகரன் அவர்களின் உரையாடலைக் கேட்க நேர்ந்தது. அதில் இதுவரை ஊடகங்களில் தான் பகிர்ந்திராத சில சுவாரஸ்யமான தகவல்களை டிடிவி பகிர்ந்திருந்தார். அதில் சில உங்களுக்காக;<\/p>\n\n<p style=\"text-align:center\"><img alt=\"\" src=\"http:\/\/images.dinamani.com\/uploads\/user\/ckeditor_images\/article\/2018\/5\/11\/dinakaran1.jpg\" \/><\/p>\n\n<blockquote>\n<p style=\"text-align: justify; margin-left: 40px;\"><span style=\"color:#0000FF\"><em>'தலைவர் இறந்த அன்று இரவில் அம்மாவுக்கு முதலில் விஷயம் தெரியாது. என் சித்தப்பா நடராஜன் என்னை ராமாவரம் தோட்டப் பகுதிக்கு நேரில் சென்று விசாரித்து வரச் சொன்னார். ஆனால் ஆழ்வார்பேட்டையிலிருந்து கலைஞரின் வீடு தான் பக்கம் என்பதால் நான் முதலில் சித்தப்பாவின் மாருதி காரில் நேராக அங்கே சென்றேன்.' <\/em><\/span><\/p>\n<\/blockquote>\n\n<p style=\"text-align: justify;\">எம்ஜிஆர் இறந்த விஷயத்தை எதிரி முகாமில் போய் விசாரிப்பானேன்? என்று நேர்காணல் செய்து கொண்டிருந்தவர் கேள்வியெழுப்பினார். \/\/நியாயமான கேள்வி\/\/<\/p>\n\n<blockquote>\n<p style=\"text-align: justify; margin-left: 40px;\"><span style=\"color:#0000CD\"><em>'இல்லை அவர்கள் அரசியல் ரீதியாகத்தான் எதிரிகளாக இருந்தார்களே தவிர, கலைஞரும், தலைவரும் ஆரம்ப கால நண்பர்கள் என்பதால் இருவருக்கும் ஒருவர் மீது ஒருவருக்கு ஆழ்ந்த ப்ரியம் உண்டு. எனவே தலைவருக்கு ஏதாவதொன்றால் முதலில் தகவல் கலைஞர் வீட்டுக்கு வந்திருக்கக் கூடும் என்பது என் கணிப்பு. அந்தக் கணிப்பு நிஜமானது. கலைஞரின் வீட்டில் அந்த அகால நேரத்தில் மாடி அறையில் விளக்கெரிந்து கொண்டிருந்தது. அங்கிருந்த செக்யூரிட்டி வளாகத்தில் கூடியிருந்தவர்களிடம் விசாரித்ததில் தலைவர் இறந்து விட்டார் அதனால் தான் இந்தப் பரபரப்பு என்று கூறினார். நான் உடனே வீட்டுக்கு வந்து தகவல் தெரிவித்ததும் நாங்கள் எல்லோருமாகச் சேர்ந்து தான் அம்மாவின் போயஸ் கார்டன் இல்லத்துக்குச் சென்றோம். நாங்கள் சென்று தலைவர் இறந்த தகவலைத் தெரிவிக்கும் வரை அம்மாவுக்கு தகவல் தெரிவிக்கப்பட்டிருக்கப் படவில்லை. அம்மா வீட்டில் இருந்த செக்யூரிட்டி அதிகாரி மேலிட உத்தரவால் அம்மாவுக்கு தலைவர் இறந்த தகவலை தெரிவித்திருக்கவில்லை. நாங்கள் தலைவர் இறந்து விட்டார் என்று தெரிவித்தபோது அம்மா மிகுந்த அதிர்ச்சிக்கு உள்ளானார். பிறகு சமாளித்துக் கொண்டு எங்களுடன் அவரது காண்டஸா காரில் ராமாவரம் தோட்டத்திற்கு விரைந்தார். அங்கே எங்களுக்கு தலைவரின் சடலம் வாகனத்தில் ஏற்றப்படுவதைக் காண அனுமதி மறுக்கப்பட்டது. ஆனாலும் நாங்கள் எங்கள் பாதுகாப்பு வளையத்தில் அம்மாவைக் கொண்டு வந்து அவருக்கு பாதிப்பு நேராமல் தலைவரின் உடல் இருந்த ராஜாஜி மண்டபத்துக்கு தலைவரின் உடல் சென்ற வாகனத்தின் பின்னே விரைந்தோம். அதற்குப் பிறகு நடந்த விஷயங்கள் அனைத்தும் வரலாறு அதை எல்லோரும் அறிவர்.’<\/em><\/span><\/p>\n<\/blockquote>\n\n<p style=\"text-align: justify;\">- என்றார் டிடிவி. அதைத் தொடர்ந்து அவரிடம்;<\/p>\n\n<p style=\"text-align: justify;\">ஜெயலலிதா, எம்ஜிஆர் அல்லாது எதிரி முகாமில் உங்களுக்குப் பிடித்த அரசியல் தலைவர்கள் யார்? என்ற கேள்வியும் கேட்கப்பட்டது.<\/p>\n\n<blockquote>\n<p style=\"text-align: justify; margin-left: 40px;\"><span style=\"color:#0000FF\"><em>‘எனக்கு மூப்பனாரை மிகவும் பிடிக்கும், அவர் அரசியல்வாதி மாதிரியே பழக மாட்டார். ஜெம் ஆஃப் அ பெர்சன். மிகவும் யதார்த்தமான மனிதர். ஏன் கலைஞரையும் எனக்குப் பிடிக்குமே’ என்றார்.<\/em><\/span><\/p>\n<\/blockquote>\n\n<p style=\"text-align: justify;\">இந்த பதிலைக் கேட்டு நேர்காணலை நடத்திக் கொண்டிருந்தவர், ‘இந்த விஷயம் செல்வி ஜெயலலிதா அவர்களுக்குத் தெரியுமா?’ என்று கேட்க; அதற்கும் டிடிவி; <\/p>\n\n<blockquote>\n<p style=\"text-align: justify; margin-left: 40px;\"><span style=\"color:#0000FF\"><em>‘தெரியுமே.... ஏன் அம்மாவும் கூட அவரை பாராட்டுவாரே, அரசியல் எதிரி என்பது வேறு ஆனால் சாதாரண நிலையிலிருந்து அரசியலில் இத்தனை உயரத்தை அடைந்த கலைஞரது போராட்ட குணம் அம்மாவுக்கும் பிடிக்கும், அதைக்குறித்து அவரும் பாராட்டுவார்... கலைஞரின் பழிவாங்கும் குணம் தான் அம்மாவுக்குப் பிடிக்காதே தவிர, மற்றபடி பெர்சனலாக கலைஞரின் மீது அம்மாவுக்கு எந்தவிதமான பகையும் கிடையாது’ ஆகவே கலைஞரை எனக்கும் பிடிக்கும்.  என்றார் டிடிவி தினகரன். <\/em><\/span><\/p>\n\n<p style=\"text-align: justify; margin-left: 40px;\"><span style=\"color:#0000FF\"><em>தலைவர் முதல்வராக இருந்த போது தொடர்ந்து 13 ஆண்டுகள் எதிர்கட்சியாக நீடித்த போதும் பொறுமையுடன் தனது வெற்றிக்காக காத்திருந்த கலைஞரின் திறமை எனக்குப் பிடிக்கும். பிறகு அம்மா காலத்தில் மதிமுக கலைஞரை விட்டுப் பிரிந்த போதும் அந்த காலகட்டங்களை எல்லாம் தைரியமாக எதிர்கொண்டு அரசியல் நடத்திய கலைஞரின் திறமை மீது எனக்கு மட்டுமல்ல அம்மாவுக்கும் பெரிய மரியாதை உண்டு. என்று தெரிவித்தார்.<\/em><\/span><\/p>\n<\/blockquote>\n\n<p style=\"text-align: justify;\">ஜெயலலிதாவுக்கு கலைஞரைப் பிடிக்கும் என்பதை டிடிவி தினகரன் வாயால் கேட்கும் போது ஆச்சர்யமாகத்தான் இருக்கிறது.<\/p>\n\n<p style=\"text-align: justify;\"> <\/p>\n\n<p style=\"text-align: justify;\"><em><strong>Image courtesy: scroll.in<\/strong><\/em><\/p>\n\n<p style=\"text-align: justify;\"><em><strong>concept courtesy: thanthi tv<\/strong><\/em><\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/may\/11\/who-said-jayalalitha-never-like-kalaignar-karunanidhi-in-her-lifetime-2917741.html","image":["http:\/\/images.dinamani.com\/uploads\/user\/ckeditor_images\/article\/2018\/5\/11\/dinakaran1.jpg"],"pubdate":"Friday, May 11, 2018 03:22 PM +0530"},{"title":"தென்னிந்தியாவை தனி நாடாக்கக் கோரும் தெலுங்கு தேச எம்.பி!","text":"<p style=\"text-align: justify;\"> <\/p>\n\n<p style=\"text-align: justify;\">கடந்த ஃபிப்ரவரி மாதம் 12 ஆம் தேதி ராஜமுந்திரியில் நடைபெற்ற பத்திரிகையாளர் சந்திப்பு ஒன்றில் பேசிய தெலுங்கு தேசம் கட்சியின் எம்.பியும் நடிகருமான முரளி மோகன். மாநிலங்களுக்கான சலுகைகள் வழங்கும் விஷயத்தில் மத்திய அரசு தொடர்ந்து மாற்றாந்தாய் மனப்பான்மை கொண்டே செயல்படுமாயின் தெற்கில் இருக்கும் 5 மாநிலங்களும் தனியாகப் பிரிந்து தனிநாடு கோரிக்கையை முன் வைத்துப் போராட வேண்டிய நிலையை மத்திய அரசே ஊக்குவித்ததாக ஆகிவிடும். தென்னக மாநிலங்கள் சலுகை விஷயத்தில் மத்திய அரசு தனது போக்கை மாற்றிக் கொள்ள வேண்டும். என்று பேசி இருந்தார்.<\/p>\n\n<p style=\"text-align: justify;\">எந்தச் சலுகையாக இருந்தாலும், அவை முதலில் வட இந்தியாவுக்காகவே ஒதுக்கப்படுகின்றன. வட இந்தியர்களோடு ஒப்பிடுகையில் தென்னிந்தியர்கள் இரண்டாம் பட்சமாகவே கருதப்படுகிறார்கள். இது சரியில்லை. இதே நிலை தொடருமானால் நாங்க்ள 5 மாநிலத்தைச் சேர்ந்தவர்களும் தனி நாடு கோரி போராடத் தொடங்கி விடுவோம் எனும் அவரது உரை பேசப்பட்ட அன்று பெரிய விளைவுகள் எதையும் ஏற்படுத்தவில்லையாயினும் சமீபத்தில் தெலுங்கு தேச எம்பிக்கள் இருவர் தங்களது பதவியை ராஜினாமா செய்த விவகாரத்தின் பின் இன்று மீண்டும் கவனத்தை ஈர்த்துள்ளது.<\/p>\n\n<p style=\"text-align: justify;\">எம்.பி. முரளி மோகன் தென்னகத்தின் 5 மாநிலங்கள் எனக்குறிப்பிடுவது ஆந்திரம், தெலுங்கானா, தமிழ்நாடு, கேரளா மற்றும் கர்நாடகாவாகத் தான் இருக்குமென்பது இங்குள்ளவர்களுக்கு தெரியாதா என்ன? இணையத்தில் இந்தப் பேச்சுக்கு கலவையாக விமர்சனங்கள் குவிந்து வருகின்றன. <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/mar\/09\/separate-country-for-south-india-tdp-mps-old-remark-stirs-row-2877527.html","image":["https:\/\/images.dinamani.com\/uploads\/user\/imagelibrary\/2018\/3\/9\/w600X390\/telungu_desam_mp_murali_mohan.jpg"],"pubdate":"Friday, March 9, 2018 03:23 PM +0530"},{"title":"‘தொகுதிகளின் எண்ணிக்கையை விட லட்சியமே முக்கியம்’: இந்திய கம்யூ. முத்தரசன்","text":"<p>தொகுதிகளின் எண்ணிக்கையை விட லட்சியமே முக்கியமானது என திமுக உடனான தொகுதி பங்கீட்டுக்கு பின் இந்திய கம்யூனிஸ்ட் கட்சி மாநில செயலாளர் முத்தரசன் தெரிவித்தார்.<\/p>\n\n<p style=\"text-align: justify;\">தொடர் இழுபறிக்கு மத்தியில் வெள்ளிக்கிழமை திமுக கூட்டணியில் இந்திய கம்யூனிஸ்ட் கட்சிக்கு 6 தொகுதிகள் ஒதுக்கப்பட்டு ஒப்பந்தம் கையெழுத்தானது.<\/p>\n\n<p style=\"text-align: justify;\">திமுக - இந்திய கம்யூனிஸ்ட் இடையே கூட்டணி இழுபறி ஏற்பட்டு வந்த நிலையில், சென்னை அண்ணா அறிவாலயத்தில் இன்று நடைபெற்ற 3ஆம் கட்டப் பேச்சுவார்த்தையில் 6 தொகுதிகள் ஒதுக்கப்பட்டு ஒப்பந்தம் கையெழுத்தாகியுள்ளது.<\/p>\n\n<p style=\"text-align: justify;\">அதனைத் தொடர்ந்து செய்தியாளர்களை சந்தித்த இந்திய கம்யூனிஸ்ட் கட்சியின் மாநில செயலாளர் முத்தரசன், “திமுக உடனான தொகுதி பங்கீடு சுமூகமாக முடிவடைந்துள்ளது. தொகுதியா லட்சியமா என்றால் லட்சியத்திற்கு தான் முதலிடம் கொடுக்கப்படும்” என்றார். <\/p>\n\n<p style=\"text-align: justify;\">மேலும், இந்திய கம்யூனிஸ்ட் போட்டியிட விரும்பும் தொகுதிகள் குறித்த பட்டியல் திமுகவிடம் அளிக்கப்பட்டுள்ளதாக தகவல் வெளியாகியுள்ளது.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2021\/mar\/05\/ambition-is-more-important-than-volume-cbi-chief-3575099.html","image":["https:\/\/images.dinamani.com\/uploads\/user\/imagelibrary\/2021\/3\/5\/w600X390\/mutharasan.jpg"],"pubdate":"Friday, March 5, 2021 06:19 PM +0530"},{"title":"முன்னாள் நீதிபதி கர்ணனின் ‘ஊழல் ஒழிப்பு செயலாக்க கட்சி’ கொடி அறிமுகம்!","text":"<p style=\"text-align: justify;\"> <\/p>\n\n<p style=\"text-align: justify;\">முன்னால் நீதிபதி கர்ணன் தனது கட்சிக் கொடியை இன்று அறிமுகம் செய்தார். நீதிமன்ற அவமதிப்பு வழக்கில் 6 மாதம் சிறை தண்டனை விதிக்கப்பட்ட முன்னாள் நீதிபதி கர்ணன் ‘ஊழல் ஒழிப்பு செயலாக்க கட்சியை’ தொடங்குவதாக கடந்த மாதம் கொல்கத்தாவில் அறிவித்தார். இந்நிலையில் சென்னை ராஜா அண்ணாமலைபுரத்தில் நடைபெற்ற விழாவில் தனது கட்சியின் கொடியை இன்று அவர் அறிமுகம் செய்தார். இதைத் தொடர்ந்து செய்தியாளர்களிடம் பேசிய அவர் தலை விரித்தாடும் ஊழலை ஒழிப்பதற்காகவே தான் கட்சி தொடங்கியுள்ளதாகத் தெரிவித்தார்.<\/p>\n\n<p style=\"text-align: justify;\">‘சுப்ரீம் கோர்ட் நீதிபதிகள் லஞ்சம் வாங்கியதற்கான ஆதாரங்கள் இருக்கிறது. அதனால் அவர்கள் மீது புகார் அளித்தேன். விசாரணைக்குச் சென்ற என் மீது... நீதிமன்ற அவமதிப்பு வழக்குப் போட்டு சிறையில் அடைத்தார்கள். ஆனாலும், மீண்டும் எனது புகாரை விசாரணைக்குக் கொண்டு வரவேண்டும். அதைப் பற்றிய விவாதங்களை பாராளுமன்றத்தில் எழுப்ப வேண்டும் என்பதற்காகவே நான் புதிய கட்சியைத் தொடங்கியுள்ளேன். பாராளுமன்றத்தில் எனது புகாரைப் பற்றிய விவாதத்தை எழுப்ப வேண்டுமானால் எம் பி க்களைத் தேர்ந்தெடுத்து அனுப்ப வேண்டும். அதற்காகவும் தான் நான் இந்த அரசியல் கட்சியைத் தொடங்கியுள்ளேன். என்னுடைய கட்சி காட்டாற்று வெள்ளம் போல வேகம் கொண்டது. எந்த அரசியல் கட்சி எங்களை எதிர்த்து நின்றாலும் நாங்கள் நிச்சயம் வெற்றி பெற்று பாரளுமன்றத்துக்குள் நுழைவோம். தூத்துக்குடி துப்பாக்கிச் சூட்டில் இறந்தவர்களின் குடும்பத்தினருக்கு தலா பத்தாயிரம் ரூபாய் ஆறுதல் தொகை அளிப்பதாக நான் அறிவித்திருந்தேன். அவர்களுக்கு 1, 30,000 ரூபாய் நான் தர வேண்டும். அதை நானே சென்று அவர்களிடம் அளிப்பேன். என முன்னாள் நீதிபதி கர்ணன் தெரிவித்தார்.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/jun\/08\/முன்னாள்-நீதிபதி-கர்ணனின்-ஊழல்-ஒழிப்பு-செயலாக்க-கட்சி-கொடி-அறிமுகம்-2935717.html","image":["https:\/\/images.dinamani.com\/uploads\/user\/imagelibrary\/2018\/6\/8\/w600X390\/ex_justice_karnans_party_flag.jpg"],"pubdate":"Friday, June 8, 2018 03:59 PM +0530"},{"title":"தமிழ்நாடு பொறியியல் சேர்க்கை: தரவரிசைப் பட்டியலில் முதலிடம் பிடித்த கோவை மாணவி பி.எஸ்.ஸி வேதியியல் கற்க ஆர்வம்!","text":"<p style=\"text-align: justify;\"> <\/p>\n\n<p style=\"text-align: justify;\">கோயம்பத்தூர்: அண்மையில் வெளியான தமிழ்நாடு பொறியியல் சேர்க்கைக்கான தரவரிசைப் பட்டியலில் முதலிடம் பெற்ற கோவையைச் சேர்ந்த மாணவி கீர்த்தனா ரவி, தர வரிசைப் பட்டியலில் தான் முதலிடம் பெற்றிருந்தாலும் தனக்கு இளங்கலை வேதியியல் பாடத்தில் இணைந்து படிக்கவே விருப்பம் எனக் கூறியிருப்பது ஆச்சர்யப் படத்தக்க விஷயம். வியாழனன்று வெளியான தமிழ்நாடு பொறியியல் சேர்க்கைக்கான தரவரிசைப் பட்டியலில் கோவையைச் சேர்ந்த மாணவி கீர்த்தனா (18) முதலிடம் பெற்றிருந்தார். முதலிடம் பெற்றது சந்தோஷத்திற்குரிய விஷயமாக இருந்த போதும் மாணவி கீர்த்தனா பொறியியல் கல்லூரியிலோ, பல்கலைக் கழகங்களிலோ சேர்ந்து கற்கும் விருப்பம் தனக்கு இல்லையென்றும் தான் டெல்லி, செயிண்ட் ஸ்டீஃபன்ஸ் கல்லூரியில் சேர்ந்து இளங்கலை வேதியியல் கற்கவே விரும்புவதாகத் தெரிவித்திருக்கிறார். முதலில் அண்ணா பல்கலைக் கழகத்தில் சேர்ந்து பொறியியல் படிக்கும் நோக்கம் இருந்ததால் பொறியியல் நுழைவுத் தேர்வுக்கு விண்ணப்பித்ததாகவும் ஆனால், இப்போது வரை தனது ஆர்வம் இளங்கலை வேதியியல் படிப்பையே நாடுவதால் தான் டெல்லி கல்லூரியில் சேர்ந்து படிக்கும் விருப்பத்துக்கே முன்னுரிமை தரவிருப்பதாகவும் தெரிவித்திருக்கிறார்.<\/p>\n\n<p style=\"text-align: justify;\">மாணவி கீர்த்தனாவின் வீடு கோவையில் இருந்த போதும் அவர் கேரளமாநிலம், பாலக்காடு BSS  குருகுலம் பள்ளியின் மாணவி. கேரளா போர்டு தேர்வில் 1200\/1200 மதிப்பெண்கள் பெற்றிருந்த மாணவி கீர்த்தனாவுக்கு கோவை முகவரி இருந்த காரணத்தால் அண்ணா பல்கலைக்கழக நுழைவுத் தேர்வில் பங்குபெற முடிந்தது. எனவே அவர் தமிழ்நாடு பொறியியல் சேர்க்கை நுழைவுத் தேர்வுக்கு விண்ணப்பித்திருக்கிறார். இப்போது தரவரிசைப் பட்டியலில் முதலிடமும் பெற்றிருக்கிறார்.<\/p>\n\n<p style=\"text-align: justify;\">பொதுத்தேர்வில் அனைத்துப் பாடங்களிலும் முழு மதிப்பெண்கள் பெற்றிருந்த போதும், தனக்கு ஆர்கானிக் கெமிஸ்ட்ரி பாடத்தில் அதீத விருப்பம் இருக்கும் காரணத்தால் அதையே கல்லூரியில் விரிவாகக் கற்க விரும்புவதாகத் தெரிவித்தார். வேதியியலில் மீதான விருப்பத்துக்குக் காரணம் பள்ளியில் தனக்குக் கிடைத்த அருமையான வேதியியல் ஆசிரியையே எனக்கூறும் மாணவி கீர்த்தனா, ஒருவேளை நான் பொறியியல் படிப்பில் சேர நேர்ந்தாலும் கூட கெமிக்கல் இஞ்சினியரிங் பாடப்பிரிவையே தேர்ந்தெடுத்துப் படிக்க விரும்புவதாகவும் தெரிவித்திருக்கிறார்.<\/p>\n\n<p style=\"text-align: justify;\">அண்ணா பல்கலைக் கழக நுழைவுத் தேர்வில் தங்கள் மகள் முதலிடம் பெற்ற போதும், பொறியியலுக்கு முன்னுரிமை அளிக்காமல் இளங்கலை வேதியியல் கற்க விரும்புவது குறித்து கீர்த்தனாவின் பெற்றோர் என்ன கருதுகிறார்கள் எனில், கல்வியைப் பொறுத்தவரை தங்களது மகளின் விருப்பத்துக்கே முன்னுரிமை அளிப்பதென தாங்கள் முடிவெடுத்திருப்பதாக தெரிவித்திருக்கிறார்கள். மதிப்பெண்கள் அதிகம் பெற்று முதலிடம் பெற்று விட்டதனாலேயே மகளை அவளுக்கு விருப்பமில்லாத ஒரு பாடத்தில் சேர்ந்து கற்கச் சொல்லி வற்புறுத்துவது சரியல்ல என அவர்கள் முடிவெடுத்திருப்பது ஆறுதலான விஷயம். ஏனெனில், பல பெற்றோர்களால் இன்று அப்படி முடிவெடுத்து விட முடிவதில்லை.<\/p>\n\n<p style=\"text-align: justify;\">மகள் அதிக மதிப்பெண் பெற்றிருக்கிறாள். முதலிடம் பெற்ற எல்லோரும் பொறியியல் படிக்கிறார்களா? நம் குழந்தையும் அதைத்தான் படிக்க வேண்டும் என்றெல்லாம் ஆட்டு மந்தை சமூகப் பிரதிநிதிகளாக அவர்களும் இல்லாமலிருப்பது பாராட்டப்பட வேண்டிய விஷயம்.<\/p>\n\n<p style=\"text-align: justify;\">மாணவி கீர்த்தனாவின் தந்தை A S ரவியும் ஒரு பொறியாளரே. தாயார் பாலாம்பிகா ரவி பாலக்காடு BSS கல்வியியல் கல்லூரியின் முதல்வர்.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/jun\/29\/coimbatore-girl-tops-rank-list-in-tnea-but-wants-to-continue-pursuing-bsc-chemistry-2949830.html","image":["https:\/\/images.dinamani.com\/uploads\/user\/imagelibrary\/2018\/6\/29\/w600X390\/keerththana_ravi_1.jpg"],"pubdate":"Friday, June 29, 2018 12:25 PM +0530"}]