[{"title":"#RRvsDC ராயல்ஸ், கேபிடள்ஸ் 2 அணிகளிலும் தலா 2 மாற்றங்கள்..! டெல்லி அணியில் இளம் வீரர் அறிமுகம்","text":"ஐபிஎல் 14வது சீசனின் இன்றைய போட்டியில் ரிஷப் பண்ட் தலைமையிலான டெல்லி கேபிடள்ஸ் அணியும் சஞ்சு சாம்சன் தலைமையிலான ராஜஸ்தான் ராயல்ஸ் அணியும் மோதுகின்றன. மும்பை வான்கடேவில் நடக்கும் இந்த போட்டியில் டாஸ் வென்ற ராஜஸ்தான் கேப்டன் சஞ்சு சாம்சன் ஃபீல்டிங்கை தேர்வு செய்தார்.  ராஜஸ்தான் ராயல்ஸ் அணியில் 2 மாற்றங்கள் செய்யப்பட்டுள்ளன. பென் ஸ்டோக்ஸ் காயம் காரணமாக இந்த சீசனிலிருந்து விலகியதையடுத்து, இந்த போட்டியில் அவருக்கு பதிலாக டேவிட் மில்லர் சேர்க்கப்பட்டுள்ளார். ரிஸ்ட் ஸ்பின்னர் ஷ்ரேயாஸ் கோபாலுக்கு பதிலாக ஃபாஸ்ட் பவுலர் ஜெய்தேவ் உனாத்கத் சேர்க்கப்பட்டுள்ளார்.    ராஜஸ்தான் ராயல்ஸ் அணி:  ஜோஸ் பட்லர், மனன் வோரா, சஞ்சு சாம்சன்(கேப்டன், விக்கெட் கீப்பர்), டேவிட் மில்லர், ரியான் பராக், ராகுல் டெவாட்டியா, ஷிவம் துபே, கிறிஸ் மோரிஸ், ஜெய்தேவ் உனாத்கத், முஸ்தாஃபிசுர் ரஹ்மான், சேத்தன் சகாரியா.  டெல்லி கேபிடள்ஸ் அணியில் ரபாடா இணைந்ததால், ஒரு வெளிநாட்டு வீரர் நீக்கப்பட வேண்டும். அந்தவகையில் ஷிம்ரான் ஹெட்மயர் நீக்கப்பட்டுள்ளார். ஹெட்மயர் நீக்கப்பட்டதால் ஒரு பேட்ஸ்மேன் பற்றாக்குறை ஏற்படும். அதனால் அதை ஈடுகட்டும் விதமாக உள்நாட்டு இளம் வீரரான லலித் யாதவ் சேர்க்கப்பட்டுள்ளார். ஆஃப் ஸ்பின்னும் வீசக்கூடிய லலித் யாதவ் இந்த போட்டியில் அறிமுகமாகிறார். அவருக்கு ரிக்கி பாண்டிங் கேப் கொடுத்தார். லலித் யாதவ் சேர்க்கப்பட்டதால், சீனியர் ரிஸ்ட் ஸ்பின்னரான அமித் மிஷ்ரா நீக்கப்பட்டுள்ளார்.&nbsp;    மும்பை வான்கடே ஆடுகளம் ஸ்பின்னிற்கு சாதகமாக இருக்காது என்பதால் இரு அணிகளுமே ஒரு ஸ்பின்னரை குறைத்துக்கொண்டு கூடுதலாக ஒரு ஃபாஸ்ட் பவுலருடன் ஆடுகிறது. டெல்லி அணியில் ரபாடாவும், ராஜஸ்தான் அணியில் உனாத்கத்தும் &nbsp;கூடுதல் ஃபாஸ்ட் பவுலர்களாக களம் காண்கின்றனர்.  டெல்லி கேபிடள்ஸ் அணி:  ஷிகர் தவான், பிரித்வி ஷா, அஜிங்க்யா ரஹானே, ரிஷப் பண்ட்(கேப்டன், விக்கெட் கீப்பர்), மார்கஸ் ஸ்டோய்னிஸ், லலித் யாதவ், கிறிஸ் வோக்ஸ், ரவிச்சந்திரன் அஷ்வின், டாம் கரன், ரபாடா, ஆவேஷ் கான்.&nbsp; &nbsp;","link":"https:\/\/tamil.asianetnews.com\/sports-cricket\/rajasthan-royals-win-toss-opt-to-field-against-delhi-capitals-in-ipl-2021-qrlyh5","image":"https:\/\/static.asianetnews.com\/images\/01f3awr431x1mnsf0zzhj3n74e\/rr-dc-jpg_760x400.jpg","pubdate":"Thu, 15 Apr 2021 07:21:05 +0530"},{"title":"தனுஷ் பட வில்லன் நடிகருக்கு கொரோனா தொற்று உறுதி... அதிர்ச்சியில் திரையுலகம்...!","text":"இந்தியாவில் மீண்டும் கோரமுகத்தை காட்டி, மக்களை அச்சுறுத்தி வருகிறது கொரோனா. மேலும், பாலிவுட், கோலிவுட், டோலிவுட் என தென்னிந்திய திரையுலகை சேர்ந்த பிரபலங்கள் அடுத்தடுத்து கொரோனாவால்பாதிக்கப்பட்டு வருகின்றனர். அந்த வகையில் தற்போது பாலிவுட் திரையுலகின் முன்னணி நடிகர்களில் ஒருவரான அக்ஷய் குமார் கொரோனாவால் பாதிக்கப்பட்டுள்ளதாக தெரிவித்து அதிர்ச்சி கொடுத்தார்.    இரண்டாவது முறையாக தன்னுடைய &nbsp;கோரத்தாண்டவத்தை துவங்கியுள்ள கொரோனாவின் பிடியில் இதுவரை, ரன்பீர் கபூர், அமீர் கான், ஆலியா பட், மாதவன், அக்‌ஷய் குமார், இயக்குனர் லோகேஷ் கனகராஜ், கௌரி கிஷன், என அடுத்தடுத்து பல பிரபலங்கள் பாதிக்கப்பட்டு வருகின்றனர்.&nbsp;    தற்போது மலையாள திரையுலகில் பிரபல நடிகருக்கு கொரோனா தொற்று உறுதி செய்யப்பட்டுள்ளது அதிர்ச்சியை ஏற்படுத்தியுள்ளது. மலையாள திரையுலகில் முன்னணி ஹீரோவாக வலம் வரும் டொவினோ தாமஸ், 2018ம் ஆண்டு பாலாஜி மோகன் இயக்கத்தில் தனுஷ், சாய் பல்லவி நடித்த மாரி 2 படத்தில் வில்லனாக நடித்தார். மேலும் மலையாள சூப்பர் ஸ்டார் மோகன் லால் நடித்த லூசிபர் படத்திலும் முக்கிய கதாபாத்திரத்தில் நடித்து ரசிகர்கள் மனம் கவர்ந்தார்.&nbsp;    பன்மொழியில் உருவாகி உள்ள மின்னல் முரளி படம் விரைவில் வெளியாக உள்ளது. இந்நிலையில் டொவினோ தாமஸுக்கு கொரோனா தொற்று உறுதியாகியுள்ளது. இதனை, தனது ட்விட்டர் பக்கத்தில் பதிவிட்டுள்ள அவர் எனக்கு கொரோனா தொற்று உறுதியாகியுள்ளது. உடனேயே தனிமைப்படுத்திக் கொண்டேன். ஆனால், எனக்கு கொரோனாவுக்கான எந்த அறிகுறிகளும் இல்லாமலேயே தொற்று உறுதியாகியுள்ளது என பதிவிட்டுள்ளார்.&nbsp;","link":"https:\/\/tamil.asianetnews.com\/cinema\/dhanush-movie-villain-actor-tested-corona-virus-positive-qrly8p","image":"https:\/\/static.asianetnews.com\/images\/01f2req591d7bqw91qec7t1rak\/02d791227ae9d7f06852e4d177f10723-jpg_760x400.jpg","pubdate":"Thu, 15 Apr 2021 07:16:02 +0530"},{"title":"மருத்துவர் சைமன் உடலை மறு அடக்கம் செய்ய தடை... சென்னை உயர் நீதிமன்றம் உத்தரவு...!","text":"சென்னையை சேர்ந்த பிரபல நரம்பியல் டாக்டர் சைமன் ஹெர்குலிஸ், கொரோனா வைரஸ் தொற்றால் கடந்த ஆண்டு &nbsp;மரணமடைந்தார். இவரது உடலை, கீழ்ப்பாக்கம் கிறிஸ்துவ கல்லறைத் தோட்டத்தில் அடக்கம் செய்ய கொண்டு சென்ற போது, கொரோனா வைரஸ் குறித்து தவறான புரிதலால், அப்பகுதி மக்கள் எதிர்ப்பு தெரிவித்தனர். இதனால் டாக்டரின் உடலை அருகில் உள்ள வேலங்காடு சுடுகாட்டில் மாநகராட்சி ஊழியர்கள் புதைத்தனர். இதுகுறித்து, போலீசார் வழக்கு பதிவு செய்து அவரை கைது செய்தனர்.     இதற்கிடையில், சென்னை ஐகோர்ட்டில் டாக்டர் சைமன் குழுவின் மனைவி ஆனந்தி சைமன் ஒரு வழக்கு தொடர்ந்தார். அதில், வேலங்காடு சுடுகாட்டில் அடக்கம் செய்யப்பட்ட தன் கணவர் உடலை தோண்டி எடுத்து, &nbsp;கிறிஸ்தவ மத கல்லறை தோட்டமான, &nbsp;கீழ்ப்பாக்கம் கல்லறைத் தோட்டத்தில் மறு அடக்கம் செய்யவேண்டும் என்ற &nbsp;கோரிக்கையை சென்னை மாநகராட்சி நிராகரித்து விட்டது .எனவே என் கணவரின் உடலை கீழ்பாக்கம் கல்லறைத் தோட்டத்தில் கிறிஸ்துவ மத சடங்குகளை நடத்தி &nbsp;மறு அடக்கம் செய்ய அனுமதிக்கும்படி மாநகராட்சி நிர்வாகத்துக்கு உத்தரவிட வேண்டும் என்று கூறியிருந்தார்.     இந்த வழக்கை விசாரித்த நீதிபதி அப்துல் குத்தூஸ், வேலங்காடு சுடுகாட்டில் இருந்து டாக்டரின் உடலை தோண்டி எடுத்து கிறிஸ்தவ முறைப்படி கீழ்ப்பாக்கம் கல்லறைத் தோட்டத்தில் மறு அடக்கம் செய்ய வேண்டும் என்று கடந்த மார்ச் 31ம் தேதி அதிரடி உத்தரவு பிறப்பித்தார். மேலும் கொரோனா &nbsp;வைரஸ் தொற்றினால் &nbsp;இறந்தவரின் உடல் தொற்று தன்மை கிடையாது என்று &nbsp;மருத்துவ அறிக்கைகள் கூறப்பட்டுள்ளன.   அதனால் உரிய விதிகளை பின்பற்றி டாக்டரின் உடலை தோண்டி எடுத்து மறு அடக்கம் செய்ய வேண்டும். அப்போது அவரது குடும்பத்தினர் மத சடங்குகளை மேற்கொள்ள அனுமதிக்க வேண்டும். இதற்கு தகுந்த போலீஸ் பாதுகாப்பு வழங்க வேண்டும் என்றும் நீதிபதி உத்தரவில் கூறியிருந்தார். இந்த உத்தரவை எதிர்த்து சென்னை ஐகோர்ட்டில் சென்னை மாநகராட்சி ஆணையர் மேல்முறையீடு செய்துள்ளார். அதில், கொரோனா வைரஸ் தொற்றினால் இறந்தவரின் உடலை தோண்டி எடுத்து ஒரு சுடுகாட்டில் இருந்து மற்றொரு சுடுகாட்டில் அடக்கம் செய்வது என்பது சாத்தியமில்லாதது. எனவே, தனி நீதிபதி உத்தரவை ரத்துசெய்ய வேண்டும் என்று கூறியுள்ளார்.     இந்த வழக்கு நீதிபதிகள் எம்.எம்.சுந்தரேஷ் , ஆர்.என் மஞ்சுளா ஆகியோர் முன்பு இன்று விசாரணைக்கு வந்தது வழக்கை விசாரித்த நீதிபதிகள் தனி நீதிபதி உத்தரவுக்கு தடை விதித்து உத்தரவிட்டுள்ளனர். அரசியலமைப்புச் சட்டத்தில் வழங்கப்பட்டுள்ள அதிகாரத்தின் அடிப்படையில் தனி நீதிபதி உத்தரவிட்டுள்ளதாகவும் தற்போது இரண்டாவது அலை அதிகரித்து வரும் நிலையில் வழக்கு குறித்து விரிவாக விசாரிக்க வேண்டும் என்பதனால் வழக்கு விசாரணை ஜூன் 7 ம் தேதிக்கு ஒத்திவைத்துள்ளனர். &nbsp;","link":"https:\/\/tamil.asianetnews.com\/tamilnadu-chennai\/madras-high-court-stays-reburial-of-mortal-remains-of-covid-19-victim-dr-simon-hercules-qrlxot","image":"http:\/\/static.asianetnews.com\/images\/01cvbzzd12xydh0dp55ghzmy75\/chennai-high-court_760x400.jpg","pubdate":"Thu, 15 Apr 2021 07:04:06 +0530"},{"title":"அரக்கோணம்: கொடூரமாகக்  கொல்லப்பட்ட முதியவர்! - வளர்ப்பு மகனைத் தேடும் போலீஸ்!","text":"<p>ராணிப்பேட்டை மாவட்டம், அரக்கோணம் அருகேயுள்ள தக்கோலம் பெரிய தெருவைச் சேர்ந்தவர் வரதன் (வயது 75). இவரின் மனைவி சரஸ்வதி கடந்த இரண்டு ஆண்டுகளுக்கு முன்பு இறந்துவிட்டார். வாரிசு இல்லை என்பதால், முதியவர் வரதன் இளைஞர் ஒருவரை வளர்ப்பு மகனாக ஏற்றுக்கொண்டதாகக் கூறப்படுகிறது. அந்த இளைஞரும் விட்டுச்சென்றதால் வரதன் ஆதரவின்றி தவித்துவந்தார். இந்தநிலையில், நேற்று பொழுது விடிந்து நீண்ட நேரமாகியும் வரதன் வீட்டிலிருந்து வெளியில் வரவில்லை. வரதனுக்குச் சொந்தமான மற்றொரு வீட்டில் வாடகைக்கு வசிக்கும் பெண் ஒருவர்தான் அவரை கவனித்துக்கொள்கிறார்.<\/p><figure><img src=\"https:\/\/gumlet.assettype.com\/vikatan\/2021-04\/42a135dc-7369-4dfd-8dd9-2b578bfef7b3\/640778.jpg\" \/><figcaption>அரக்கோணம்<\/figcaption><\/figure><p>முன்பக்க கதவு உள்புறமாகப் பூட்டப்பட்டிருந்தது. அந்தப் பெண் கதவைத் தட்டியும் வரதன் திறக்கவில்லை. சந்தேகமடைந்து பின்பக்கம் சென்று பார்த்த அந்தப் பெண்ணுக்கு அதிர்ச்சி காத்திருந்தது. ஆங்காங்கே ரத்தக்கறை படிந்திருந்ததைப் பார்த்து திடுக்கிட்டு கத்தி கூச்சலிட்டிருக்கிறார் அந்தப் பெண். சத்தம் கேட்டு அக்கம் பக்கத்திலுள்ளவர்கள் ஓடி வந்து தக்கோலம் போலீஸாருக்குத் தகவல் கொடுத்துள்ளனர். சம்பவ இடத்துக்கு விரைந்து வந்த போலீஸார், முன்பக்கக் கதவை உடைத்து உள்ளே சென்றனர்.<\/p><p>அப்போது, கழுத்து அறுபட்ட நிலையில் முதியவர் வரதன் கொலை செய்யப்பட்டுக் கிடந்தார். சடலத்துக்கு அருகில் கிடந்த கறுப்புப்பை ஒன்றையும் போலீஸார் கைப்பற்றியிருப்பதாகக் கூறப்படுகிறது. அந்தப் பையில் கத்தி, கயிறு, மயக்க மருந்துகள் போன்றவை இருந்தன. இதையடுத்து, முதியவரின் சடலத்தை மீட்ட போலீஸார் பிரேத பரிசோதனைக்காக வேலூர் அரசு மருத்துவக் கல்லூரி மருத்துவமனைக்கு அனுப்பிவைத்தனர். மேலும், வழக்கு பதிந்து விசாரணையைத் தீவிரப்படுத்தியுள்ளனர். <\/p><figure><img src=\"https:\/\/gumlet.assettype.com\/vikatan\/2021-04\/3a491ed7-6938-432e-97e9-02822241c8b5\/WhatsApp_Image_2021_04_15_at_10_46_40_AM.jpeg\" \/><figcaption>கொலை செய்யப்பட்ட வரதன்<\/figcaption><\/figure><p>முதற்கட்ட விசாரணையில், வரதனுக்குச் சொந்தமாக வீடுகளும், நிலங்களும் இருப்பது தெரியவந்துள்ளது. அதுமட்டுமன்றி, நிலத் தரகராகவும் அவர் செயல்பட்டுவந்திருக்கிறார். சில நாள்களுக்கு முன்பு அனந்தபுரம் செல்லும் சாலையிலுள்ள நான்கு மனைகளை வரதன் விற்றதாகவும் சொல்கிறார்கள். எனவே, <a href=\"https:\/\/www.vikatan.com\/topics\/e-magazine\">சொத்துகளை அபகரிக்க உறவினர்களால் கொலை நடந்திருக்கலாம் அல்லது மனை விற்பனையில் ஏதாவது தகராறு ஏற்பட்டு அந்த முன்பகையிலும் எதிரிகள் தீர்த்துக் கட்டியிருக்கலாம்<\/a> என்று போலீஸார் சந்தேகிக்கிறார்கள். அதேநேரம், வளர்ப்பு மகனும் தலைமறைவாக இருப்பதால், போலீஸார் அவரை தீவிரமாகத் தேடிவருகிறார்கள்.<\/p>","link":"https:\/\/www.vikatan.com\/news\/crime\/old-man-killed-in-arakkonam-police-searching-for-adopted-son","image":"https:\/\/gumlet.assettype.com\/vikatan\/2021-04\/6d75a786-9ae1-4a18-9c3e-0d50650d0639\/WhatsApp_Image_2021_04_15_at_10_46_40_AM.jpeg","pubdate":"Thu, 15 Apr 2021 07:03:15 +0000"},{"title":"ஊரடங்கை நோக்கி நகரும் தமிழகம்... ஒரே நாளில் இத்தனை பேருக்கு கொரோனா தொற்று உறுதியா?","text":"​ தமிழகத்தில் கொரோனா பாதிப்பு மின்னல் வேகத்தில் பரவி வருகிறது. கடந்த 24 மணிநேரத்தில் தொற்று பாதிப்பு 8000ஐ நெருங்கி உள்ளதால் பொதுமக்கள் மத்தியில் பெரும் அதிர்ச்சியை ஏற்படுத்தியுள்ளது.&nbsp;இதுதொடர்பாக தமிழக சுகாதாரத்துறை அமைச்சகம் வெளியிட்டுள்ள அறிக்கையில்;- கடந்த 24 மணிநேரத்தில் 7,987 பேருக்கு கொரோனா உறுதியாகியுள்ளது. இதனால் பாதிக்கப்பட்டவர்களின் எண்ணிக்கை 9,62,935 ஆக உயர்ந்துள்ளது. கடந்த ஆண்டு ஜூலை 27ல் அதிகபட்சமாக 6,993 பேருக்கு கொரோனா தொற்று இருப்பது கண்டறியப்பட்ட நிலையில், இரண்டாம் அலையில் மிக விரைவிலேயே 8 ஆயிரத்தை எட்டித் தொட உள்ளது மக்களை அதிர்ச்சியில் ஆழ்த்தியுள்ளது.&nbsp;    கொரோனாவால் பாதிக்கப்பட்டவர்களில் 7,946 பேர் தமிழகத்தைச் சேர்ந்தவர்கள் என்றும், 41 பேர் வெளிநாடு மற்றும் வெளிமாநிலங்களில் இருந்து வந்தவர்கள் என்றும் சுகாதாரத்துறை தெரிவித்துள்ளது. சென்னையில் கொரோனா தொற்றால் ஒரே நாளில் 2, 558 பேர் பாதிக்கப்பட்டுள்ளனர். &nbsp;இன்று மட்டும் 95,387 மாதிரிகள் பரிசோதனை செய்யப்பட்டு உள்ளன.&nbsp;இன்று கொரோனா உறுதியானவர்களில்,4,797 பேர் ஆண்கள், 3,190 பேர் பெண்கள் பாதிக்கப்பட்டு உள்ளனர்.&nbsp;    கொரோனா பாதித்த, ஆண்களின் மொத்த எண்ணிக்கை 5,81,247 ஆகவும், பெண்களின் எண்ணிக்கை 3,81,652 ஆகவும், மூன்றாம் பாலினத்தவர்களின் எண்ணிக்கை 36 ஆகவும் உள்ளது.&nbsp;&nbsp;இன்று மட்டும் 4,176 பேர் டிஸ்சார்ஜ் செய்யப்பட்டனர். இதனால், வீடு திரும்பியவர்களின் எண்ணிக்கை 8,91,839 ஆக உள்ளது. இன்று மட்டும் கொரோனா பாதித்த 29 பேர் உயிரிழந்துள்ளனர். இதனால் தமிழகத்தில் கொரோனாவால் உயிரிழந்தவர்களின் எண்ணிக்கை &nbsp;12,999 ஆக அதிகரித்துள்ளது.&nbsp;  ​ &nbsp;","link":"https:\/\/tamil.asianetnews.com\/tamilnadu-chennai\/corona-virus-today-case-details-qrlxda","image":"https:\/\/static.asianetnews.com\/images\/01f3ae5htstz1bwzw31eeh2nh8\/corona-jpg_760x400.jpg","pubdate":"Thu, 15 Apr 2021 06:57:11 +0530"},{"title":"குக்கு முதல் கோமாளிகள் வரை... விருது கொடுத்து அசத்திய விஜய் டிவி! யார் யாருக்கு என்ன விருது தெரியுமா?","text":"குக் வித் கோமாளி நிகழ்ச்சி சீசன் 2 , நேற்றுடன் முடிவடைந்த நிலையில்... இதில் கலந்து கொண்ட குக்குகள் முதல் கோமாளி வரை அனைவருக்கு, சிறப்பு விருதுகள் கொடுக்கப்பட்டது. இது குறித்த தொகுப்பு இதோ...&nbsp; &nbsp;","link":"https:\/\/tamil.asianetnews.com\/gallery\/cinema\/from-cooks-to-comalis-vijay-tv-giving-awards-does-anyone-know-what-the-award--qrlx9i","image":"https:\/\/static.asianetnews.com\/images\/01exkwjdfn6ynf39vkyn7ywcby\/etnerm3u0aashce-jpg_760x400.jpg","pubdate":"Thu, 15 Apr 2021 06:54:54 +0530"},{"title":"கரூர்: கொரோனா விடுமுறை;  தோட்டத்துக் கிணற்றில் நீச்சல்! - பாட்டியோடு பேத்தியும் பலியான சோகம்","text":"<p>கொரோனா விடுமுறையால், வீட்டிலிருந்த சிறுமி ஒருவர் நீச்சல் பழகக் கேட்டதால், அவருக்கு நீச்சல் கற்றுக்கொடுத்த பெண்ணும், அந்தச் சிறுமியும் கிணற்று நீரில் மூழ்கி இறந்த சம்பவம், உறவினர்களை சோகமடையவைத்திருக்கிறது.<\/p><figure><img src=\"https:\/\/gumlet.assettype.com\/vikatan\/2021-04\/4c02bd27-8ce5-4cda-875e-d1228baa0396\/varshini_dead.jpg\" \/><figcaption>உயிரிழந்த வர்ஷினி<\/figcaption><\/figure><p>கரூர் மாவட்டம், க.பரமத்தி அருகே முத்துசோளிப்பாளையம் கிராமத்தைச் சேர்ந்தவர் மல்லிகா. கொரோனா பரவல் காரணத்தால், பள்ளிகளுக்கு விடுமுறைவிடப்பட்டிருக்கிறது. இந்தநிலையில், மல்லிகா வீட்டுக்கு வந்த அவரது அக்காள் பேத்தியான வர்ஷினி (வயது 11), தனக்கு நீச்சல் கற்றுக்கொடுக்கும்படி மல்லிகாவிடம் கேட்டிருக்கிறார். இதனால், பேத்தியின் ஆசையை நிறைவேற்ற நினைத்த மல்லிகா, அதே பகுதியிலுள்ள தோட்டத்துக் கிணற்றில், சிறுமிக்கு நீச்சல் கற்றுத் தருவதற்காக அழைத்துச் சென்றிருக்கிறார். அங்கு கிணற்றில் இறங்கி நீச்சல் பயிற்சியில் ஈடுபட்டுகொண்டிருந்தபோது, வர்ஷினி திடீரென பயந்திருக்கிறார். அதனால், தனது பாட்டி மல்லிகாவை வர்ஷினி கட்டிப்பிடித்துக்கொண்டதால், தடுமாறிய மல்லிகா, வர்ஷினியுடன் சேர்ந்து நீரில் மூழ்கினார். இதைக் கண்ட உறவினர்கள் மற்றும் அக்கம்பக்கத்தினர் வந்து மீட்பதற்கு, அங்கு குவிந்தனர். கிணற்று நீரில் குதித்து, நீரில் மூழ்கிய அவர்கள் இருவரையும் காப்பாற்ற முயன்றனர்.<\/p><p>Also Read: <a href=\"https:\/\/www.vikatan.com\/news\/crime\/11-peoples-arrested-in-child-abuse-case\">நாமக்கல்: 14 வயது சிறுமிக்கு நடந்த பாலியல் கொடூரம்! - உறவினர் உள்ளிட்ட 11 பேர் கைது<\/a><\/p><figure><img src=\"https:\/\/gumlet.assettype.com\/vikatan\/2021-04\/42c9131f-f1cf-4686-a69e-2f6c92f74da1\/varshini_dead_3.jpg\" \/><figcaption>உயிரிழந்த வர்ஷினி<\/figcaption><\/figure><p>ஆனால், இருவரும் ஆழமான பகுதிக்குச் சென்றதால், மூச்சுத்திணறல் ஏற்பட்டு பரிதாபமாக உயிரிழந்தனர். இந்தச் சம்பவம் குறித்து, க.பரமத்தி காவல் நிலைய போலீஸாருக்குத் தகவல் கொடுக்கப்பட்டது. அதோடு, தீயணைப்புத்துறையினருக்கும் தகவல் கொடுத்தனர். அதன்படி, தகவலறிந்த கரூர் தீயணைப்புத்துறையினர், ஸ்பாட்டுக்கு விரைந்து வந்தனர். கிணற்றில் மூழ்கி உயிரிழந்த இருவரின் உடல்களையும் மீட்டு, கரூர் அரசு மருத்துவமனைக்கு அனுப்பிவைத்தனர். இது குறித்து, க.பரமத்தி காவல் நிலைய போலீஸார் வழக்கு பதிவு செய்து, விசாரணை மேற்கொண்டுவருகின்றனர். விடுமுறையில் நீச்சல் கற்றுக்கொள்ள விரும்பிய பேத்திக்கு நீச்சல் கற்றுக்கொடுக்க முயன்ற பாட்டியும் பேத்தியும் கிணற்று நீரில் உயிரிழந்த சம்பவம், அந்தப் பகுதி மக்களை சோகத்தில் ஆழ்த்தியிருக்கிறது.<\/p>","link":"https:\/\/www.vikatan.com\/news\/accident\/karur-younger-girl-and-her-grand-mother-died-in-well-while-swimming","image":"https:\/\/gumlet.assettype.com\/vikatan\/2021-04\/c6daad4c-7d56-45f8-aec0-8412a6e08079\/varshini_dead_2.jpg","pubdate":"Thu, 15 Apr 2021 06:53:33 +0000"},{"title":"கோலியின் அறிவுரை தான் என்னை முழுமையான பேட்ஸ்மேன் ஆக்கியது..! பாபர் அசாம் ஓபன் டாக்","text":"விராட் கோலி, ஸ்மித், வில்லியம்சன், ஜோ ரூட் ஆகியோர் வரிசையில் பாபர் அசாமும் சமகால கிரிக்கெட்டின் தலைசிறந்த வீரர்களில் ஒருவராக பார்க்கப்படுகிறார். விராட் கோலி, ஸ்மித், வில்லியம்சனை போலவே பாபர் அசாமும் 3 விதமான போட்டிகளிலும் தொடர்ந்து சிறப்பான ஆட்டத்தை வெளிப்படுத்தி ஸ்கோர் செய்துவருகிறார்.  தென்னாப்பிரிக்காவுக்கு எதிரான 3 ஒருநாள் போட்டிகள் கொண்ட தொடரில் 228 ரன்களை குவித்த பாபர் அசாம், ஐசிசி ஒருநாள் பேட்டிங் தரவரிசையில் 865 புள்ளிகளுடன் முதலிடத்தை பிடித்தார். 857 புள்ளிகளுடன் முதலிடத்தில் இருந்த விராட் கோலியை பின்னுக்குத்தள்ளி முதலிடத்தை பிடித்தார். 2017 அக்டோபர் மாதத்திலிருந்து மூன்றரை ஆண்டுகளாக முதலிடத்தில் இருந்த கோலியை பின்னுக்குத்தள்ளினார் பாபர் அசாம்.    தொடர்ந்து சிறப்பாக ஆடிவரும் பாபர் அசாம், விராட் கோலியை போலவே சதங்களையும் சாதனைகளையும் குவித்துவருகிறார் பாபர் அசாம். விராட் கோலியுடன் பாபர் அசாம் ஒப்பிடப்பட்டது போய், இப்போது பாபர் அசாமிடமிருந்து விராட் கோலி கற்றுக்கொள்ள வேண்டும் என்று அறிவுரை கூறப்படுமளவிற்கு ஆகிவிட்டது. ஸ்விங் பந்துகளை எப்படி எதிர்கொள்ள வேண்டுமென்று பாபர் அசாமிடமிருந்து கோலி கற்றுக்கொள்ள வேண்டுமென்று பாக்., முன்னாள் வீரர் அக்யூப் ஜாவேத் தெரிவித்திருந்தார்.  இந்நிலையில், அவரை மாதிரியான ஆட்களின் கூற்றுகள் பிதற்றல் என்பதை உணர்த்தும்விதமாக, விராட் கோலியின் அறிவுரை தான் தன்னை நல்ல பேட்ஸ்மேனாக உதவியதாக கூறியுள்ளார் பாபர் அசாம்.    தனது சக வீரரான இமாம் உல் ஹக்குடனான உரையாடலில் பேசிய பாபர் அசாம், முன்பெல்லாம் வலைப்பயிற்சியில் மிகவும் அசால்ட்டாக ஆடுவேன். ஆனால் கொஞ்சம் கொஞ்சமாக அந்த தவறை சரிசெய்து, பயிற்சியில் சீரியஸாக எடுத்துக்கொண்டு ஆடினேன்.&nbsp;  விராட் கோலியுடன் ஒருமுறை பேசும்போது, பயிற்சியை சீரியஸாக எடுத்துக்கொண்டு ஆடுமாறு கோலி அறிவுறுத்தினார். பயிற்சியில் எளிதாக அவுட்டானாலோ, தவறான ஷாட்டுகளை அசால்ட்டாக ஆடினாலோ அது அப்படியே களத்திலும் எதிரொலிக்கும். எனவே பயிற்சியில் சீரியஸாக ஆடுமாறு கோலி அறிவுறுத்தினார். கோலியின் அறிவுரை எனக்கு மிகவும் உதவியது. அதன்பின்னர் பயிற்சியில் சீரியஸாக ஆட ஆரம்பித்தேன். பயிற்சியில் சரியாக ஆடவில்லை என்றால், அந்த நாள் முழுவதும் எனக்கு அது உறுத்தலாகவே இருக்கும் என்று பாபர் அசாம் தெரிவித்துள்ளார். &nbsp;","link":"https:\/\/tamil.asianetnews.com\/sports-cricket\/babar-azam-reveals-that-how-virat-kohli-advice-made-him-a-better-batsman-qrlwvv","image":"https:\/\/static.asianetnews.com\/images\/01eagsc9mzbvd6f5t1wfbjzg2s\/2-jpg_760x400.jpg","pubdate":"Thu, 15 Apr 2021 06:46:44 +0530"},{"title":"ஷாக் கொடுத்த 'அந்நியன்' பட தயாரிப்பாளருக்கு இயக்குனர் ஷங்கர் கொடுத்த பதிலடி!","text":"இயக்குனர் ஷங்கர், 'அந்நியன்' படத்தை இந்தியில் ரீமேக் செய்ய உள்ளது குறித்து நேற்றைய தினம், அதிகார பூர்வ அறிவிப்பை வெளியிட்ட நிலையில், 'அந்நியன்' படத்தின் கதையை சுஜாதாவிடம் இருந்து பணம் கொடுத்து தான் வாங்கி வைத்திருப்பதாகவும், தன்னுடைய அனுமதி இல்லாமல் இந்த கதையை ஷங்கர் 'ரீமேக்' செய்ய உள்ளதாக கூறி ஆஸ்கர் ரவிச்சந்திரன் பிரமாண்ட இயக்குனர் ஷங்கருக்கு நோட்டீஸ் அனுப்பிய விவகாரம் பரபரப்பை ஏற்படுத்தியது.  இதையடுத்து இதற்க்கு, இயக்குனர் ஷங்கர் தரப்பில் இருந்து தெரிவிக்கப்பட்டுள்ளதாவது... 14.04.2021 தேதி அன்று உங்கள் அஞ்சலைப் பார்த்ததும் அதிர்ச்சியடைந்தேன். &nbsp;'அன்னியன்' திரைப்படத்தின் கதைக்களம் உங்களுக்கு சொந்தமானது என்று கூறி இருந்தது தான் அதற்க்கு காரணம்.    இந்த திரைப்படம் 2005 ஆம் ஆண்டு வெளியிடப்பட்டது. இந்த திரைப்படத்துடன் தொடர்புடைய அனைவருக்கும் ஸ்கிரிப்ட் மற்றும் கதைக்களம் எனக்கு மட்டுமே சொந்தமானது என்பது தெரியும். &nbsp;கதை, திரைக்கதை மற்றும் இயக்கம் என்ற குறிச்சொல்லுடன் என் பெயர் படத்தில் வெளியிடப்பட்டுள்ளது. &nbsp;அதே போல் எந்தவொரு நபரையும் நான் ஸ்கிரிப்ட் அல்லது திரைக்கதை எழுத அனுமதிக்கவில்லை.&nbsp;    மறைந்த எழுத்தாளர் சுஜாதாவைப் பற்றிய குறிப்பைக் கண்டு நான் ஆச்சரியப்படுகிறேன், ஏனென்றால் அவர் படத்திற்கான உரையாடல்களை எழுதுவதற்கு மட்டுமே தன்னை ஈடுபடுத்திக் கொண்டார். அதற்கேட்ப பணத்தையும் பெற்று கொண்டார். அவர் எந்த வகையிலும் ஸ்கிரிப்ட், திரைக்கதை அல்லது கதாபாத்திரத்தில் ஈடுபடவில்லை, உரையாடல் எழுத்தாளராக அவரது ஈடுபாட்டைத் தாண்டி எந்த பங்கும் அவருக்கு இந்த கதையில் இல்லை.    ஸ்கிரிப்ட் என்னுடையதாக இருப்பதால், நான் பொருத்தமாக கருதும் எந்த வகையிலும் அதைப் பயன்படுத்த எனக்கு முற்றிலும் உரிமை உண்டு. இந்த உரிமைகள் உங்களுக்கு எழுத்துப்பூர்வமாக வழங்கப்படாததால், “அன்னியன்” &nbsp;ஹிந்தி ரீமேக் செய்வது குறித்து உங்களுக்கும் \/ உங்கள் நிறுவனத்திற்கு நான் அறிவிக்கவில்லை. என்னிடமிருந்து எழுத்துப்பூர்வமாக எந்த ஒரு உரிமையும் பெறாத நிலையில் , \"கதைக்களம்\" உங்களுடையது என்று உங்களால் கூற முடியாது.    “அன்னியன்” படத்தின் வெற்றியில் இருந்து தயாரிப்பாளராக நீங்கள் கணிசமாக தொகையை பெற்றுள்ளீர்கள், மேலும் உங்களுடனான எந்த தொடர்பும் இல்லாத எனது எதிர்கால முயற்சிகளிலும் கூட உங்களை அநியாயமாக வளப்படுத்த முயற்சிக்கிறீர்கள். இனியாவது இதுபோன்ற ஆதாரமற்ற கருத்துக்களை கூறுவதை நிறுத்துவீர்கள் என நம்புகிறேன். மேலும் இந்த பதில் பாரபட்சமின்றி வழங்கப்படுகிறது. எனது எதிர்கால திட்டங்களை பாதிக்க தேவையில்லாமல் முயற்சிக்க வேண்டாம். &nbsp;இதுபோன்ற சட்டவிரோத உரிமைகோரல்களுக்கு ஒரு இயக்குனர் மற்றும் எழுத்தாளர் என்ற எனது உண்மையான நிலைமையை தெளிவுபடுத்துவதற்காக இத்தனை தெரிவித்துள்ளதாக ஷங்கர் பதிலடி கொடுத்துள்ளார்.","link":"https:\/\/tamil.asianetnews.com\/cinema\/director-shanker-shocking-replay-for-producer-ravichandran-qrlwkw","image":"https:\/\/static.asianetnews.com\/images\/01dxntvsc7ws59pj04hwdny31m\/shankar-jpeg_760x400.jpg","pubdate":"Thu, 15 Apr 2021 06:40:08 +0530"},{"title":"15 நாட்களில் இதை செய்து முடிக்க வேண்டும்... சுகாதாரத்துறையிடமிருந்து அதிகாரிகளுக்கு பறந்த அதிரடி உத்தரவு...!","text":"தமிழகத்தில் நாளுக்கு நாள் வேகமெடுத்து வரும் கொரோனா தொற்றைக் கட்டுப்படுத்தும் விதமாக தீவிர நடவடிக்கைகள் மேற்கொள்ளப்பட்டு வருகின்றன. 8 ஆயிரத்தை எட்டித் தொட கொரோனா தொற்று முயன்று வரும் நிலையில், மக்களை தொற்றிலிருந்து காக்கவும் தமிழக அரசு பல்வேறு கட்டுப்பாடுகளை விதித்துள்ளது.&nbsp;45 வயதுக்கு மேற்பட்ட அனைவருக்கும் கொரோனா தடுப்பூசி போடும் பணி தீவிரமாக நடைபெற்று வருகிறது.&nbsp;    ஏப்ரல் 11ம் தேதி முதல் &nbsp;14ம் தேதி வரை நடைபெற்ற தடுப்பூசி திருவிழாவிற்காக நடத்தப்பட்டது. அதன் மூலம் இதுவரை 41 லட்சத்து 72 ஆயிரத்து 963 பேருக்கு கொரோனா தடுப்பூசி போடப்பட்டுள்ளதாக தெரிவிக்கப்பட்டுள்ளது. &nbsp;அடுத்த 10 நாட்களில் அதாவது வரும் 25ம் தேதிக்குள் 45 வயதுக்கு மேற்பட்ட அனைவருக்கும் கொரோனா தடுப்பூசி செலுத்த தமிழக அரசு திட்டமிட்டுள்ளது. அதற்கான பணிகள் தீவிரமாக நடைபெற்று வரும் நிலையில், சுகாதாரத்துறை சார்பில் மாவட்ட அதிகாரிகளுக்கு அதிரடி உத்தரவு பிறப்பிக்கப்பட்டுள்ளது.&nbsp;    அனைத்து மாவட்டங்களிலும்தடுப்பூசி போடும் பணிகளை முழு வீச்சில் செயல்படுத்த மாவட்ட சுகாதாரத்துறை அதிகாரிகளுக்கு சுகாதாரத்துறை துணை இயக்குநர் ஆணை பிறப்பித்துள்ளார். சென்னை உட்பட அனைத்து மாவட்டங்களிலும் 45 வயதுக்கு மேற்பட்ட அனைவரும் தடுப்பூசி போட்டுக் கொண்டனர் என்ற நிலையை உருவாக்க வேண்டும் என்றும் அறிவுறுத்தியுள்ளனர்.&nbsp; &nbsp;","link":"https:\/\/tamil.asianetnews.com\/politics\/people-above-45-years-of-age-will-fulfilled-with-in-15-days-qrlwj1","image":"https:\/\/static.asianetnews.com\/images\/01ezheftbs0eky9hcf1qzevyjr\/cxs-jpg_760x400.jpg","pubdate":"Thu, 15 Apr 2021 06:39:01 +0530"},{"title":"நம்பிக்கை துரோகம்.. பிரதமர் மோடியை இந்திய மக்கள் என்றைக்கும் மன்னிக்க மாட்டார்கள்.. வெளுத்து வாங்கும் அழகிரி.!","text":"இந்தியாவின் பிரதமராக மோடி செயல்பட வேண்டுமே தவிர, பாஜகவின் பிரதமராக அவர் செயல்படக் கூடாது என தமிழக காங்கிரஸ் தலைவர் கே.எஸ்.அழகிரி காட்டமாக கூறியுள்ளார்.  இது தொடர்பாக தமிழக காங்கிரஸ் தலைவர் கே.எஸ்.அழகிரி வெளியிட்டுள்ள அறிக்கையில்;- இந்தியாவில் கொரோனா பாதிப்பு புதிய உச்சத்தை எட்டி மக்களிடையே மிகுந்த அச்சத்தையும், பீதியையும் ஏற்படுத்தியுள்ளது. ஒரே நாளில் பாதிப்பு 2 லட்சத்தை நெருங்குகிற நிலை ஏற்பட்டுள்ளது. மகாராஷ்டிரா உள்ளிட்ட 10 மாநிலங்களில் கொரோனா தொற்று அதிகரித்துள்ளது. அதேபோல, கொரோனாவினால் ஏற்படுகிற உயிர் பலி நேற்று 1,027 ஆக உயர்ந்துள்ளது. கடந்த ஆண்டு அக்டோபர் 18ஆம் தேதிக்குப் பிறகு கொரோனாவுக்கு ஒரே நாளில் இதுதான் அதிகபட்ச உயிரிழப்பு என்பது குறிப்பிடத்தக்கது.    தமிழகத்தில் ஒரே நாளில் 7,819 பேருக்கு கொரோனா தொற்று பாதிப்பு உறுதி செய்யப்பட்டுள்ளது. இது இதுவரை இல்லாத புதிய உச்சமாகும். இதிலிருந்து இந்திய மக்களைப் பாதுகாப்பதற்கு மத்திய, மாநில அரசுகள் எடுத்த நடவடிக்கைகள் என்ன? இனி எடுக்கப்போகிற நடவடிக்கைகள் என்ன? கொரோனா தொற்றை எதிர்கொள்வதற்கு பல்வேறு தீர்வுகள் கூறப்பட்டாலும், முழு அடைப்பு தீர்வாகாது என்பது கடந்த கால அனுபவமாகும். இதனால், மக்கள் பாதிக்கப்பட்டதோடு, பொருளாதாரப் பேரழிவைச் சந்திக்க வேண்டிய நிலை ஏற்பட்டது.  கொரோனா தொற்றை எதிர்கொள்ள வேண்டுமானால் மத்திய, மாநில அரசுகள் தெளிவான கொள்கைகளையும், வழிகாட்டு நெறிமுறைகளையும் வகுக்க வேண்டும். ஆனால், கொரோனா தொற்றை எதிர்கொள்ள மத்திய பாஜக அரசு என்ன நடவடிக்கை எடுத்து வருகிறது என்பது எவருக்கும் புரியாத புதிராகவே இருக்கிறது. 137 கோடி மக்கள்தொகை கொண்ட நாட்டில் அனைவருக்கும் எவ்வித வேறுபாடின்றி கொரோனா தடுப்பூசி போட வேண்டியது மிக மிக முக்கியமான கடமையாகும். அதை முழுமையாக நிறைவேற்றுவதற்கு பதிலாக தடுப்பூசிகளை பாஜக அரசு வெளிநாடுகளுக்கு ஏற்றுமதி செய்தது ஏன்?    இதுவரை 7 கோடி தடுப்பூசிகளை மத்திய அரசு வெளிநாடுகளுக்கு ஏற்றுமதி செய்திருக்கிறது. ஆனால், ஏப்ரல் 14 நிலவரப்படி இந்தியாவில் 11 கோடியே 10 லட்சம் பேருக்கு மட்டுமே தடுப்பூசி போடப்பட்டுள்ளது. இது மொத்த மக்கள்தொகையில் 7 சதவிகிதம் ஆகும். இதன் மூலம், இந்தியாவில் ஒரு லட்சம் மக்கள்தொகையில் 6,310 பேருக்கு மட்டுமே தடுப்பூசி போடப்பட்டிருக்கிறது. ஆனால், பிரிட்டனில் 54 ஆயிரத்து 680, அமெரிக்காவில் 50 ஆயிரத்து 410 பேருக்கு தடுப்பூசி போடப்பட்டிருக்கிறது.  இந்தப் பின்னணியில், கொரோனா தொற்றின் இரண்டாவது அலை வேகமாக வீசி, மக்களின் உயிருக்கும் வாழ்வாதாரத்திற்கும் கடும் பாதிப்பு ஏற்படுகிற நிலையில், தமக்கு வாக்களித்து பிரதமராக்கிய மக்களுக்குத் தடுப்பூசி போட முன்னுரிமை வழங்காமல் வெளிநாடுகளுக்கு ஏற்றுமதி செய்த பிரதமர் மோடியை இந்திய மக்கள் என்றைக்கும் மன்னிக்க மாட்டார்கள். அதுமட்டுமல்லாமல், சுகாதாரத்துறை அமைச்சரும், செயலாளரும் பேசுவது வெந்த புண்ணில் வேல் பாய்ச்சுகிற செயலாகவே கருத வேண்டியுள்ளது. 'யாருக்கு அவசியமோ அவர்களுக்கு தான் தடுப்பூசியே தவிர, தேவைப்படுகிறவர்களுக்கு எல்லாம் தடுப்பூசி போட முடியாது. கடுமையான பாதிப்பு யாருக்கு இருக்கிறதோ, அவர்களுக்குத்தான் தடுப்பூசி போட முடியும்' என்று இவர்கள் கூறுவது மிகுந்த வேதனையைத் தருகிறது.    அதேபோல, தடுப்பூசியை விநியோகிப்பதிலும் மத்திய பாஜக அரசு மிகுந்த பாகுபாடு காட்டி வருகிறது. பாஜக ஆட்சி இல்லாத மகாராஷ்டிரா மாநிலத்தின் மக்கள்தொகை 12 கோடி. அங்கு ஒரு நாள் பாதிப்பு 57 ஆயிரம். இதுவரை 1 கோடியே 4 லட்சம் பேருக்குத் தடுப்பூசி போடப்பட்டிருக்கிறது. 6 கோடி மக்கள்தொகை கொண்ட பாஜக ஆளும் குஜராத் மாநிலத்திற்கு ஒரு கோடி தடுப்பூசிகள் போடப்பட்டிருக்கின்றன. ஆனால், குஜராத் மாநிலத்தின் ஒருநாள் பாதிப்பு 4,021. அதிகமான மக்கள் பாதிக்கப்படுகிற மகாராஷ்டிரா மாநிலத்திற்கு ஒரு நீதி, பாஜக ஆளும் குஜராத் மாநிலத்திற்கு ஒரு நீதியா?&nbsp;  உலக அரங்கில் தமது புகழை உயர்த்துவதற்காக இந்தியாவில் தயாராகும் தடுப்பூசியை வெளிநாடுகளுக்கு ஏற்றுமதி செய்கிற பிரதமர் மோடியின் அணுகுமுறையை எவரும் கண்டிக்காமல் இருக்க முடியாது. உலக நாடுகளுக்குத் தேவையான தடுப்பூசியை உற்பத்தி செய்து ஏற்றுமதி செய்கிற நிலையில் இந்தியா இருக்கிறதா? ஆனால், இந்தியாவில் ஒரு நாளைக்கு 1 கோடி தடுப்பூசிகள் தேவைப்படுகின்றன. இதை இந்தியாவில் உற்பத்தி செய்வதற்கு வாய்ப்புகள் இருக்கிறதா?    இந்தியாவில் இரண்டு நிறுவனங்கள் கொரோனா தடுப்பூசிகளை உற்பத்தி செய்கின்றன. தற்போது கொரோனா தடுப்பூசிகளை உற்பத்தி செய்கிற இரண்டு நிறுவனங்களின் மொத்த உற்பத்தித் திறன் 1 கோடியே 20 லட்சம். அந்த முழுமையான திறனை உற்பத்தி செய்வதற்கு மத்திய பாஜக அரசிடம் நிதி கோரியிருக்கிறார்கள். ஆனால், அந்த நிறுவனங்களின் கோரிக்கையை நிறைவேற்றுவற்கு மத்திய பாஜக அரசு தயக்கம் காட்டி, காலம் கடத்தி வருகிறது. அதனால் அந்த நிறுவனங்களால் எதிர்பார்த்த உற்பத்தியைச் செய்ய முடியவில்லை.  எனவே, கொரோனா தடுப்பூசியை உற்பத்தி செய்கிற இரண்டு நிறுவனங்களுக்கும் நிதியுதவியை அதிகரித்து உற்பத்தியை உயர்த்த வேண்டும். அதேபோல, ரஷ்யாவில் தயாராகும் ஸ்புட்னிக் தடுப்பூசி பயன்பாட்டுக்கான அனுமதியை விரைவுபடுத்த வேண்டும். மேலும், புதிய நிறுவனங்களில் எவற்றுக்குத் தகுதி இருக்கிறதோ, அவற்றுக்கு அனுமதி வழங்குவதில் தீவிரம் காட்ட வேண்டும். இதன் மூலமே இந்திய மக்கள் அனைவருக்கும் விரைவாகத் தடுப்பூசி போடுவதில் வெற்றி பெற முடியும்.    கடந்த ஆண்டு மார்ச் 23ஆம் தேதி பொது முடக்கம் செய்யப்பட்ட மறுநாள் பிரதமர் மோடி பேசும்போது, 'பாரதப் போருக்கு 14 நாட்கள் தேவைப்பட்டது. கொரோனா எதிர்ப்பு போருக்கு 21 நாட்கள் கூட தேவைப்படாது' என்று பேசியதை இங்கு நினைவுபடுத்த விரும்புகிறேன். ஆனால், இந்தியாவில் இன்றைய நிலை என்ன? இந்தியாவில் இதுவரை 1 கோடியே 38 லட்சம் பேர் கரோனா பாதிப்புக்கு ஆளாகியுள்ளனர். ஒட்டுமொத்த உயிரிழப்பு 1 லட்சத்து 72 ஆயிரமாக உயர்ந்துள்ளது. இதுதான் பிரதமர் மோடியின் கரோனா எதிர்ப்பு போரினால் கிடைத்த பலன்களா? எதையும் அரசியல் கண்ணோட்டத்துடன் பார்க்கிற பிரதமர் மோடி, அவற்றையெல்லாம் தூக்கியெறிந்துவிட்டு, இந்திய மக்களின் உயிரையும், வாழ்வாதாரத்தையும் பாதுகாக்கிற முயற்சியில் தீவிரமாக ஈடுபட வேண்டும். இந்தியாவின் பிரதமராக மோடி செயல்பட வேண்டுமே தவிர, பாஜகவின் பிரதமராக அவர் செயல்படக் கூடாது என கே.எஸ்.அழகிரி கூறியுள்ளார்.","link":"https:\/\/tamil.asianetnews.com\/politics\/the-people-of-india-will-never-forgive-prime-minister-modi-ks-alagiri-qrlvjt","image":"https:\/\/static.asianetnews.com\/images\/01e5vxfc55t1py8rhwhg3c6jx1\/ks-alagiri_760x400.gif","pubdate":"Thu, 15 Apr 2021 06:17:54 +0530"},{"title":"குவாட்டர் பாட்டிலுக்குள் குட்டி பாம்பு... கட்டிங் போட்டவருக்கு ஏற்பட்ட பரிதாப நிலை...!","text":"பண்டிகை காலங்களிலும், விடுமுறை நாட்களிலும் தமிழகத்தில் டாஸ்மாக் விற்பனை சாதனை படைத்து வருகிறது. கோடிகளில் விற்பனையாகும் டாஸ்மாக் சரக்கு பாட்டிலுக்குள் குட்டி பாம்பு இருந்த சம்பவம் அதிர்ச்சியை ஏற்படுத்தியுள்ளது. அரியலூர் மாவட்டம் ஜெயங்கொண்டம் இரும்புலிக்குறிச்சி கிராமத்தை சேர்ந்தவர் சுரேஷ் என்பவர் தன்னுடைய மாமானர் வீட்டில் வசித்து வருகிறார்.&nbsp;    சுத்தமல்லியில் கிராமத்தில் உள்ள வீட்டில் வசித்து வரும் சுரேஷ் அங்குள்ள டாஸ்மாக் கடையில் குவாட்டர் சரக்கு பாட்டில் வாங்கி மது அருந்தியுள்ளார். பாதி சரக்கை கிளாஸில் ஊற்றிக் குடித்த சுரேஷ், மீதி சரக்கை ஊற்றும் போது அதற்குள் குட்டி பாம்பு ஒன்று இருந்ததைக் கண்டு அதிர்ச்சி அடைந்தார். உடனடியாக இதுகுறித்து உறவினர்களிடம் தகவல் அளித்த சுரேஷ், சிறிது நேரத்திலேயே மயங்கி விழுந்துள்ளார்.&nbsp;    இதனையடுத்து ஜெயங்கொண்டம் அரசு மருத்துவமனையில் சிகிச்சைக்காக சுரேஷ் சேர்க்கப்பட்டு சிகிச்சை பெற்று வருகிறார். இச்சம்பவம் குடிமகன்கள் மத்தியில் பெரும் அதிர்ச்சியை ஏற்படுத்தியுள்ளது. மது பாட்டிலில் பாம்பு இருக்கும் வீடியோ வெளியிடப்பட்டு பரவி வருகிறது.","link":"https:\/\/tamil.asianetnews.com\/tamilnadu-ariyalur\/shocking-a-snake-found-in-liquor-bottle-at-ariyalur-qrlvj4","image":"https:\/\/static.asianetnews.com\/images\/01f3as1nat5jappyw83zs916mp\/capture-png_760x400.jpg","pubdate":"Thu, 15 Apr 2021 06:17:28 +0530"},{"title":"`ஸ்டாலின், குடும்பத்தின் கட்டுப்பாட்டில் இயங்குகிறார்!' - முன்னாள் அமைச்சர் கரூர் சின்னசாமி","text":"<p>``அ.தி.மு.க அரசு அமைந்தால், முதல்வர் எடப்பாடி பழனிசாமி சுயமாக சிந்தித்து முடிவெடுப்பார். ஆனால், தி.மு.க ஆட்சி அமைந்தால், தி.மு.க தலைவரால் சுயமாக எந்த முடிவையும் மேற்கொள்ள முடியாது. ஏனெனில், அவர் குடும்பத்தின் கட்டுப்பாட்டில் இயங்குகிறார். தி.மு.க தலைவர் ஆட்சிக்கு வர முடியாது. அப்படியே வந்தாலும், அவரால் எந்தப் பயனும் இல்லை\" என்று முன்னாள் அமைச்சர் கரூர் சின்னசாமி கருத்து தெரிவித்திருக்கிறார்.<\/p><figure><img src=\"https:\/\/gumlet.assettype.com\/vikatan\/2021-04\/6102bfa1-9ae5-4e16-8002-b34a4f10cceb\/karur_chinnasami_interview.jpg\" \/><figcaption>பேட்டியளிக்கும் கரூர் சின்னசாமி <\/figcaption><\/figure><p>Also Read: <a href=\"https:\/\/www.vikatan.com\/news\/election\/karur-independent-candidate-canvas-against-senthil-balaji-and-mrvijayabaskar\">செந்தில் பாலாஜி, எம்.ஆர்.விஜயபாஸ்கர் முகமூடி; `நல்லது பண்ணுங்க’- சுயேச்சை வேட்பாளரின் நூதன பிரசாரம்<\/a><\/p><p>முன்னாள் அமைச்சரான கரூர் சின்னசாமி, கடந்த 1999-ம் ஆண்டு கரூர் மக்களவைத் தொகுதியில் அ.தி.மு.க சார்பில் போட்டியிட்டு, மக்களவை உறுப்பினராகவும் தேர்ந்தெடுக்கப்பட்டவர். அ.தி.மு.க-வின் கரூர் மாவட்டச் செயலாளராக இருந்த இவர், கடந்த 10 ஆண்டுகளுக்கு முன்பு தி.மு.க-வில் இணைந்தார். தி.மு.க-வின் விவசாய அணிச் செயலாளராகப் பதவி வகித்துவந்த இவர், கடந்த தேர்தலில் சீட் கிடைக்காத கோபத்தில், அ.தி.மு.க-வுக்குத் தாவினார். இதனால், தேர்தல் பிரசாரத்தில், கரூர் அ.தி.மு.க வேட்பாளர் எம்.ஆர்.விஜயபாஸ்கரை ஆதரித்தும், தி.மு.க வேட்பாளர் செந்தில் பாலாஜியை எதிர்த்தும் தீவிர தேர்தல் பரப்புரை மேற்கொண்டார். இந்தநிலையில், செய்தியாளர்களைச் சந்தித்த கரூர் சின்னசாமி,<\/p><figure><img src=\"https:\/\/gumlet.assettype.com\/vikatan\/2021-04\/271ddad0-34f2-49da-a1ab-a8c0475f6fb7\/chinnasami_interview_2.jpg\" \/><figcaption>பேட்டியளிக்கும் கரூர் சின்னசாமி <\/figcaption><\/figure><p>``நடந்து முடிந்த சட்டப்பேரவைத் தேர்தலில் மீண்டும் அ.தி.மு.க தமிழகத்தில் ஆட்சி அமைக்கும். என்னுடைய கணிப்புப்படி 120 இடங்களுக்கு மேல் அ.தி.மு.க கூட்டணி கைப்பற்றும். `தமிழகத்தில் தி.மு.க அதிக இடங்களைக் கைப்பற்றி ஆட்சி அமைக்கும்' என கருத்துக்கணிப்புகள் தெரிவிக்கின்றன என நீங்கள் கேட்கிறீர்கள். ஆனால், கருத்துக்கணிப்புகளை நம்ப முடியாது. ஒவ்வொருவரின் மனநிலையை வெளிப்படுத்துவதாக உள்ளது. மக்களின் மனநிலையைப் படித்து பார்க்கையில், மீண்டும் தமிழகத்தில் எடப்பாடி பழனிசாமி ஆட்சி அமைக்க வேண்டும் என மக்கள் வாக்களித்துள்ளார்கள் என்றே தோன்றுகிறது. குறிப்பாக, தாய்மார்களின் ஆதரவு அதிகமாக உள்ளது. ஏனெனில், அவர் ஒரு சாதாரணமான விவசாயக் குடும்பத்தைச் சார்ந்தவர். கோடிக்கணக்கானவர்களின் ஆசி பெற்று, முதலமைச்சராகத் தேர்ந்தெடுக்கப்பட்டவர். எளிதில் அணுகக்கூடிய முதல்வர் பழனிசாமி. <\/p><p>அ.தி.மு.க வெளியிட்டுள்ள தேர்தல் வாக்குறுதிகள் அடித்தட்டு மக்கள் பயன்பெறும் வகையில் இருக்கிறது. குறிப்பாக, பெண்களுக்கு மாதம்தோறும் 1,500 ரூபாய், வருடத்துக்கு ஆறு இலவச காஸ் சிலிண்டர்கள், அனைத்து ரேஷன் அட்டை உள்ள குடும்பத் தலைவர்களுக்கும் வாஷிங் மெஷின், பெண்களுக்குப் பேருந்தில் பயணிக்க 50 சதவிகித கட்டணச் சலுகை, கேபிள் கட்டணம் இலவசம், விவசாயிகளுக்கு மும்முனை மின்சாரம், விவசாயக் கடன்கள் தள்ளுபடி போன்ற திட்டங்களால், `அ.தி.மு.க அரசு மீண்டும் அமைய வேண்டும்' என்று நினைத்து பெருவாரியான மக்கள் வாக்களித்துள்ளனர். அ.தி.மு.க அரசு அமைந்தால், முதல்வர் எடப்பாடி பழனிசாமி சுயமாகச் சிந்தித்து முடிவெடுப்பார். ஆனால், தி.மு.க ஆட்சி அமைந்தால், தி.மு.க தலைவரால் சுயமாக எந்த முடிவையும் மேற்கொள்ள முடியாது ஏனெனில், அவர் அவர் குடும்பத்தின் கட்டுப்பாட்டில் இயங்குகிறார். தி.மு.க தலைவர் ஆட்சிக்கு வர முடியாது அப்படி வந்தாலும், அவரால் எந்தப் பயனும் இல்லை. கரூர் மாவட்டத்தை பொறுத்தவரையில், இந்த மாவட்டத்தில் அமைந்துள்ள நான்கு சட்டப்பேரவைத் தொகுதிகளிலும் அ.தி.மு.க கூட்டணியே வெற்றி பெறும். அ.தி.மு.க-விலுள்ள இரண்டரைக் கோடி தொண்டர்களின் அடையாளம் எடப்பாடி பழனிசாமி. அதேபோல், அடித்தட்டு மக்களின் நலனுக்கன ஆட்சி அ.தி.மு.க ஆட்சி\" என்று கூறினார்.<\/p>","link":"https:\/\/www.vikatan.com\/government-and-politics\/politics\/karur-chinnasami-interview-against-mkstalin","image":"https:\/\/gumlet.assettype.com\/vikatan\/2021-04\/9aac2223-f0dc-4e3c-a9fb-cb765811c0ec\/chinnasami_interview.jpg","pubdate":"Thu, 15 Apr 2021 06:01:34 +0000"},{"title":"பல ஆண் நண்பர்களுடன் தொடர்பு... தட்டிக்கேட்ட 2 வது புருஷன் மீது கொடுமை படுத்துவதாக நாடகம் போடும் நடிகை..!","text":"பிரபல தமிழ் சினிமா நடிகை ராதா. இவர் முரளி நடித்த சுந்தரா டிராவல்ஸ், சத்யராஜ் நடித்த அடாவடி, கார்த்திக் நடித்த கேம் உள்ளிட்ட பல படங்களில் கதாநாயகியாக நடித்து உள்ளார். சென்னையில் வசித்து வரும் நடிகை ராதா, கணவரை பிரிந்து மகன் மற்றும் தாயுடன் ஒரே வீட்டில் தங்கி உள்ளார். இந்நிலையில் இரண்டாவதாக தன்னை திருமணம் செய்த கணவர் அடித்து கொடுமை செய்வதாக பரபரப்பு புகாரை அளித்திருந்தார் நடிகை ராதா. இதுகுறித்து காவல்நிலையத்தில் விசாரணைக்கு வந்த வசந்தராஜ், நடிகை ராதாவின் பின்னணி குறித்து பரபரப்பாக குற்றச்சாட்டுகளை அடுக்கி இருக்கிறார்.&nbsp;  ’’திருவான்மியூரில் உதவி ஆய்வாளராகப் பணியாற்றிய பொழுது நடிகை ராதாவுடன் பழக்கம் ஏற்பட்டது. எனக்கு திருமணம் ஆனது ராதாவிற்கு தெரியும். ராதாவுடன் நெருங்கி பழகுவதற்காக திருவான்மியூரில் இருந்து வடபழனி காவல் நிலையத்திற்கு உதவி ஆய்வாளராக பணியிட மாறுதல் பெற்று கொண்டு வந்தேன். அங்கிருந்து பணியிட மாற்றம் ஏற்பட்ட பின்னும் தொடர்ந்து ராதாவுடன் சாலிகிராமத்தில் வசித்து வந்தேன்.&nbsp;  இந்த நிலையில் ராதாவுடன் இல்லத்தில் இருந்தபோது ராதா என்னை வற்புறுத்தி திருமணம் செய்து கொள்ள வேண்டும் என கூறினார். அதற்கு முதல் திருமணம் முறையாக விவாகரத்து பெறாமல் இரண்டாவது திருமணம் செய்ய முடியாது எனக்கூறினேன். இதனால் ஆத்திரமடைந்த ராதா ’ என்னை திருமணம் செய்து கொள்ள வேண்டும், சட்ட ரீதியாக பிரச்சினைகளை பிறகு பார்த்துக் கொள்ளலாம்’என கூறினார்.    அவரது வற்புறுத்தலின் பேரில் அவரது வீட்டில் திருமணம் செய்து கொண்டேன். அதன்பிறகு ராதா அவரது பழைய நண்பர்களுடன் தொடர்ந்து தொடர்பில் இருப்பது தெரியவந்ததை அடுத்து அவரை கண்டித்தேன். ஆனால், அதற்கு ராதா முறையாக பதில் அளிக்கவில்லை. குறிப்பாக ஏற்கனவே தொடர்பில் இருந்த தொழிலதிபர் பைசல் மற்றும் கோடம்பாக்கத்தை சேர்ந்த அதிமுக பிரமுகர் உள்ளிட்ட பல ஆண் நண்பர்களிடம் தற்போது வரை தொடர்பில் இருக்கிறார். அந்த தொடர்புகளை துண்டிக்க சொன்னபோது ராதா மறுத்து விட்டார்.&nbsp;  என்னுடைய முதல் திருமணத்தை முறையாக விவாகரத்து செய்யாத நிலையில் தனது ஆதார் அட்டை உள்ளிட்ட ஆவணங்களை எனக்கு தெரியாமல் எடுத்து ராதா தனது கணவர் வசந்தராஜ் என அவரது ஆதார் அட்டை உள்ளிட்ட அரசு ஆவணங்களில் பெயரை மாற்றிக் கொண்டார். அவ்வாறு பெயர் மாற்றப்பட்ட ஆவணங்களை வைத்து என்னிடம் தெரிவிக்காமல் 13 லட்சம் ரூபாய் மதிப்பிலான கார் ஒன்றை அண்மையில் ராதா வாங்கி உள்ளார். இதேபோல என்னிடம் இருந்து பலமுறை பணத்தை பெற்றுக் கொண்ட ராதா தொடர்ந்து என்னை ஏமாற்றி வந்ததார்’ எனத் தெரிவித்துள்ளார்.  கடந்த 2013 ஆம் ஆண்டு முதல் நடிகை ராதா தொழிலதிபர் ஃபைசல், அதிமுக பிரமுகர் உள்ளிட்டவர்கள் மீது புகார் அளித்தும் ராதா மீது பைசுல் தரப்பிலிருந்தும் அதிமுக பிரமுகர் தரப்பிலிருந்தும் பல்வேறு காவல் நிலையத்தில் புகார் அளித்த சம்பவங்கள் தொடர்ந்து நடைபெற்று வந்த நிலையில் தற்பொழுது தன்னை இரண்டாவது திருமணம் செய்து கொண்ட உதவி ஆய்வாளர் துன்புறுத்துவதாக நடிகை ராதா புகார் அளித்திருப்பது மீண்டும் சர்சையை ஏற்படுத்தியுள்ளது.","link":"https:\/\/tamil.asianetnews.com\/crime\/contact-with-many-male-friends-actress-who-pretends-to-be-cruel-to-the-2nd-husband-who-was-kidnapped-qrlumw","image":"https:\/\/static.asianetnews.com\/images\/01f3aqwjvq0q6j0z0s1shjzd0z\/t8xqstm9-jpg_760x400.jpg","pubdate":"Thu, 15 Apr 2021 05:58:09 +0530"},{"title":"புதிதாக வாங்கிய சொகுசு காருடன்... கெத்தாக நின்று போஸ் கொடுக்கும் இடுப்பழகி ரம்யா பாண்டியன்!","text":"பிக்பாஸ் நிகழ்ச்சியில் இருந்து, வெளியேறிய பின்னர் மின்னல் வேகத்தில் பட வாய்ப்புகளுக்கு கொக்கி போட்டு வரும் இடுப்பழகி ரம்யா பாண்டியன், புத்தாண்டு தினத்தில், புதிய சொகுசு கார் ஒன்றை வாங்கி செம்ம கெத்தாக போஸ் கொடுத்துள்ளார். &nbsp;","link":"https:\/\/tamil.asianetnews.com\/gallery\/cinema\/biggboss-ramya-pandiyan-buy-new-costly-car-photo-viral-in-internet-qrlump","image":"https:\/\/static.asianetnews.com\/images\/01eyqwax4x8czajkrcje3r3zsn\/x97wj1cd-jpg_760x400.jpg","pubdate":"Thu, 15 Apr 2021 05:58:02 +0530"},{"title":"கூடுதல் தடுப்பூசி மருந்துகள் தேவை... மத்திய அரசுக்கு தமிழக அரசு பரபரப்பு கடிதம்...!","text":"கொரோனா தொற்றிலிருந்து மக்களை காக்கும் விதமாக இந்தியா முழுவதும் மத்திய, மாநில அரசுகள் தடுப்பூசி திருவிழாவை நடத்தியுள்ளது. ஏப்ரல் 11ம் தேதி முதல் &nbsp;14ம் தேதி வரை நடைபெற்ற தடுப்பூசி திருவிழாவிற்காக நாடு முழுவதும் முதல் நாளில் 45 ஆயிரத்திற்கும் மேற்பட்ட தடுப்பூசி மையங்கள் செயல்பட்டன. அதன் பின்னர் படிப்படியாக அதிகரித்து 70 ஆயிரம் வரையிலான தடுப்பூசி மையங்கள் செயல்படுத்தப்பட்டது.&nbsp;    முதல் நாளான ஏப்ரல் 11ம் தேதி 29,33,418 தடுப்பூசிகள் போடப்பட்டன. மறுநாள் 40,04,521 தடுப்பூசிகளும், ஏப்ரல் 13ம் மற்றும் 14ம் தேதிகளில் முறையே 26,46,528 மற்றும் 33,13,848 தடுப்பூசிகளும் போடப்பட்டன. இதுவரை மொத்தம் ஒரு கோடிக்கு மேற்பட்ட தடுப்பூசிகள் போடப்பட்டுள்ளன. தமிழகத்தில் மட்டும் 39 லட்சத்து 44 ஆயிரம் பேர் தடுப்பூசி செலுத்திக் கொண்டனர்.&nbsp;    இந்நிலையில் தமிழகத்திற்கு கூடுதல் தடுப்பூசிகள் வழங்க கோரி மத்திய அரசுக்கு மாநில அரசு கடிதம் எழுதியுள்ளது. 15 லட்சம் கோவிஷீல்டு தடுப்பூசிகள், 5 லட்சம் கோவாக்சின் தடுப்பூசிகளை வழங்க வேண்டும் என கோரிக்கை விடுக்கப்பட்டுள்ளது. தமிழகத்தில் முன் களப்பணியாளர்கள் மற்றும் 45 வயதுக்கு மேற்பட்டோருக்கு கொரோனா தடுப்பூசி செலுத்தப்பட்டு வருகிறது. அடுத்தக்கட்டமாக 30 வயதுக்கு மேற்பட்டோருக்கு மத்திய அரசிடம் அனுமதி பெற்று கொரோனா தடுப்பூசி செலுத்த தமிழக அரசு திட்டமிட்டுள்ளதாக தெரிகிறது. எனவே கூடுதல் தடுப்பூசிகள் கோரப்பட்டுள்ளதாகவும், ஒரிரு நாட்களில் மத்திய அரசு, தமிழக அரசுக்கு தடுப்பூசிகளை அனுப்பி வைக்கும் என்றும் தகவல்கள் வெளியாகியுள்ளது.&nbsp; &nbsp;","link":"https:\/\/tamil.asianetnews.com\/tamilnadu-chennai\/tn-government-request-exrtra-covid-vaccine-to-central-government-qrlu02","image":"https:\/\/static.asianetnews.com\/images\/01ewsk1y415n529771e53h9ra8\/covaccine-to-avoid-3-jpg_760x400.jpg","pubdate":"Thu, 15 Apr 2021 05:44:26 +0530"},{"title":"சென்னை காவல் ஆணையர் அலுவலக வளாகத்தில் இளைஞர் தீக்குளிக்க முயற்சி. போலீஸ் விசாரணை..","text":"கொலை முயற்சி வழக்கில் தேடப்பட்டு வந்த இளைஞர் சென்னை காவல் ஆணையர் அலுவலகம் முன்பு காவல் ஆணையர் செல்லும் நுழைவு வாயிலின் அருகே தீக்குளிக்க முயன்ற சம்பவத்தால் பெரும் பரபரப்பு ஏற்பட்டது. சென்னை வேப்பேரியில் உள்ள காவல் ஆணையர் அலுவலகத்திற்கு முன்பு காவல் ஆணையர் செல்லும் நுழைவு வாயிலருகே இன்று மதியம் 2 மணியளவில் வந்த இளைஞர் ஒருவர் தன்மீது மண்ணெண்ணை ஊற்றிக்கொண்டு தீக்குளிக்க முயன்றார்.&nbsp;    இதைக் கண்ட அங்கிருந்த காவலர்கள் அவரை தடுத்து அவர்மீது தண்ணீரை ஊற்றி தற்கொலை முயற்சியை தடுத்தனர்.அவரிடம் விசாரித்தபோது அவர் அயனாவரம் பகுதியைச் சேர்ந்த ஹரிநாத் என்பதும், கடந்த 11 ஆம் தேதி குடும்பத்தில் ஏற்பட்ட சொத்து தகராரில் தந்தை ஜெய்சிங் மற்றும் சகோதரி சங்கீதா ஆகியோரை கத்தியால் வெட்டிவிட்டு தப்பியோடியதாகவும் தெரிவித்தார்.    மேலும், தனது குடும்பத்தினர் சொத்துக்காக தன்னை தாக்கியதோடு மனநலம் பாதிக்கப்பட்டவனாக தன்னை சித்தரித்து கொடுமைப்படுத்தியதாகவும் கூறி பலவாறு புலம்பினார். இதனையடுத்து அவரிடம் தகவல்களை பெற்றுக்கொண்ட காவல் துறையினர் அந்த இளைஞரை கூடுதல் விசாரணைக்காக வேப்பேரி காவல் நிலையம் அழைத்துச் சென்றனர். காவல் ஆணையர் அலுவலகம் முன்பு இளைஞர் தீக்குளிக்க முயன்ற சம்பவத்தால் அப்பகுதியில் சிறிதுநேரம் பரபரப்பு ஏற்பட்டது. &nbsp;","link":"https:\/\/tamil.asianetnews.com\/politics\/attempt-to-set-fire-to-a-youth-in-the-premises-of-the-chennai-police-commissioner-s-office-police-investigation--qrltr3","image":"http:\/\/static.asianetnews.com\/images\/01dhhrh5j0pcm3b2qmr2d1zp9r\/11-2-jpg_760x400.jpg","pubdate":"Thu, 15 Apr 2021 05:39:04 +0530"},{"title":"நடத்தையில் சந்தேகம்... அடித்து கொடுமைப்படுத்தும் 2வது கணவர்! பிரபல நடிகை பரபரப்பு புகார்!","text":"தமிழில் 'சுந்தரா டிராவல்ஸ்' உள்ளிட்ட ஒரு சில தமிழ் படங்களில் நடித்து பிரபலமான நடிகை ராதா தன்னுடைய இரண்டாவது கணவர், தன்னை சந்தேகப்பட்டு அடித்து கொடுமைப்படுத்துவதாக காவல் நிலையத்தில் பரபரப்பு புகார் அளித்துள்ளார்.  மேலும் செய்திகள்: பிக்பாஸ் மஹத்தின் மனைவி பிராச்சி மிஸ்ராவின் Pregnancy போட்டோஸ்..! &nbsp;  கடந்த 2002ஆம் ஆண்டு இயக்குனர் அசோகன் இயக்கத்தில், முரளி, வடிவேலு, நடிப்பில் வெளியாகி மிகப்பெரிய வெற்றி பெற்ற காமெடி திரைப்படம் 'சுந்தரா டிராவல்ஸ்'. &nbsp;இந்த திரைப்படத்தில் கதாநாயகியாக அறிமுகமானவர் ராதா. இந்த படம் இவருக்கு சிறந்த அறிமுக படமாக அமைந்தாலும், இதை தொடர்ந்து, தமிழில் இவர் நடித்த படங்கள் அவருக்கு எதிர்பார்த்த அளவிற்கு வெற்றியை தரவில்லை.    பின்னர் தயாரிப்பாளர் ஒருவரை திருமணம் செய்து கொண்ட ராதா, அவருடன் ஏற்பட்ட கருத்து வேறுபாடு காரணமாக, அவரிடம் இருந்து விவாகரத்து பெற்று பிரிந்தார். பின்னர் கடந்த ஓரிரு ஆண்டுகளுக்கு முன் இவருக்கும் சப் -இன்ஸ்பெக்டர் வசந்த ராஜா என்பவருக்கும் இடையே ஏற்பட்ட நட்பு பின்னர் காதலாக மாறியது. &nbsp;இதையடுத்து இவர்கள் இருவரும் திருமணம் செய்துகொண்டு கடந்த ஓராண்டுக்கு மேல் சாலிகிராமத்தில் தனியாக வீடு எடுத்து வசித்து வந்துள்ளனர்.  மேலும் செய்திகள்: 'குக் வித் கோமாளி' டைட்டில் வின்னர் கனிக்கு... இத்தனை லட்சம் பரிசாக கிடைத்ததா? &nbsp;    தற்போது வசந்த ராஜாவுக்கும், ராதாவுக்கும் இடையே கடந்த சில மாதங்களாக கருத்து வேறுபாடு இருந்து வருவதாக கூறப்படுகிறது. ராதா நடிகை என்பதால் அவர் தனக்கு தெரிந்த திரையுலக நண்பர்கள் உடன், அடிக்கடி போன் மூலம் பேசி வந்துள்ளார். இதனால் ராதா மீது சந்தேகப்பட்ட வசந்தராஜா, அவரை அடித்து துன்புறுத்தியதாக கூறி, &nbsp;ராதா விருகம்பாக்கம் காவல் நிலையத்தில் தன்னை தன்னுடைய இரண்டாவது கணவர் வசந்தராஜா அடித்து கொடுமை செய்வதாக பரபரப்பு புகார் கொடுத்துள்ளார்.  மேலும் செய்திகள்: கவர்ச்சி உடையில் அந்தரத்தில் தலைகீழாக தொங்கி அதிரவைத்த சமந்தா..! வாயடைத்து போன ரசிகர்கள்! &nbsp;    இந்த புகாரின் அடிப்படையில் போலீசார் விசாரணை செய்து வருகின்றனர். மேலும் நாளை காலை 10 மணி அளவில் வடபழனி உதவி ஆணையர் முன்னிலையில் நடிகை ராதாவும் அவரது கணவர் சப் இன்ஸ்பெக்டர் வசந்த ராஜாவும் நேரில் ஆஜராக வேண்டும் என சம்மன் அனுப்பப்பட்டுள்ளது குறிப்பிடத்தக்கது. &nbsp;","link":"https:\/\/tamil.asianetnews.com\/cinema\/2nd-husband-beating-and-torturing-famous-actress-sensational-complaint-qrlt2g","image":"http:\/\/static.asianetnews.com\/images\/01ctqh4dcxg5f9ja5g60b878fk\/back-pose_760x400.jpg","pubdate":"Thu, 15 Apr 2021 05:24:17 +0530"},{"title":"#BREAKING 12ம் வகுப்பு பொதுத்தேர்வு ஒத்திவைப்பா?... தலைமைச் செயலகத்தில் தீவிர ஆலோசனை...!","text":"தமிழகத்தை பொறுத்தவரை ஒவ்வொரு ஆண்டும் +2 பொதுத்தேர்வு &nbsp;மார்ச் மாதம் தொடங்கி ஏப்ரல் மாதத்தில் நிறைவு பெறுவது வழக்கம். ஆனால் கொரோனா தொற்று காரணமாகவும், சட்டமன்ற தேர்தல் காரணமாக மே 3ம் தேதி தொடங்கும் என்றும் &nbsp;தமிழக அரசு அறிவித்திருந்தது. தமிழகத்தில் கொரோனா தொற்றின் தாக்கம் தீவிரமாய் பரவி வரும் நிலையில், மாணவர்களின் நலனை கருத்தில் கொண்டு 12ம் வகுப்பு பொதுத்தேர்வு ஒத்திவைக்கப்படுமா? என்ற எதிர்பார்ப்பு அனைவர் மத்தியிலும் எழுந்துள்ளது.&nbsp;    நேற்று பிரதமர் மோடி தலைமையில் நடைபெற்ற ஆலோசனை கூட்டத்திற்கு பிறகு சிபிஎஸ்இ 10ம் வகுப்பு தேர்வுகள் ரத்து செய்யப்படுவதாகவும், 12ம் வகுப்பு தேர்வுகள் ஒத்திவைக்கப்படுவதாகவும் மத்திய அரசு அறிவித்துள்ளது. 12ம் வகுப்பு பொதுத்தேர்வு குறித்து ஜூன் 1-ம் தேதி ஆலோசனை நடத்தப்படும். தேர்வுக்கு 15 நாளுக்கு முன்னர் அறிவிப்பு வெளியாகும் என்றும் அதிகாரப்பூர்வ அறிவிப்பு வெளியானது. இதையடுத்து தமிழகத்திலும் மாநில பாடத்திட்டத்தின் கீழ் பயிலும் 12ம் வகுப்பு மாணவர்களுக்கான பொதுத்தேர்வு ரத்து செய்யப்படலாம் எனக்கூறப்பட்டது.&nbsp;    இதையடுத்து மே 3ம் தேதி நடைபெறவிருந்த மொழி பாடத்தேர்வு மட்டும் மே 31ம் தேதிக்கு ஒத்திவைக்கப்பட்டுள்ளது. மற்ற தேர்வுகள் அனைத்தும் திட்டமிட்டபடி நடைபெறும் என பள்ளிக்கல்வித்துறை தெரிவித்திருந்த நிலையில், 12ம் தேர்வை நடத்தலாமா? அல்லது ஒத்திவைக்கலாமா? என்பது குறித்து தலைமைச் செயலகத்தில் தீவிர ஆலோசனை நடைபெற்று வருகிறது. தலைமைச் செயலாளர் ராஜீவ் ரஞ்சன் தலைமையில் நடைபெறும் இந்த கூட்டத்தில் பள்ளிக் கல்வித்துறை செயலாளர், சுகாதாரத்துறை செயலாளர், காவல்துறை உயர் அதிகாரிகள் உள்ளிட்டோர் பங்கேற்றுள்ளனர்.&nbsp;    கடந்த ஒருவார காலமாக தமிழகத்தில் கொரோனா தொற்று வேகமாக பரவி வரும் இந்த சூழ்நிலையில் +2 தேர்வை நடத்தினால் மாணவர்களும் தொற்றுக்கு ஆளாவர்கள் என்ற அச்சம் நிலவுகிறது. எனவே 12ம் வகுப்பு பொதுத்தேர்வை ரத்து செய்யலாமா? என்பது குறித்து தமிழக அரசு ஆலோசனையில் ஈடுபட்டு வருகிறது. இந்த ஆலோசனை கூட்டத்திற்கு பிறகு அதிகாரிகளுடன் ஆலோசித்தது குறித்து முதலமைச்சரிடம் தலைமைச் செயலாளர் எடுத்துரைப்பார் என்றும், அதன் பின்னர் முதலமைச்சர் அதிகாரப்பூர்வ அறிவிப்பை வெளியிடுவார் என்றும் தகவல்கள் வெளியாகியுள்ளன.&nbsp;","link":"https:\/\/tamil.asianetnews.com\/politics\/is-this-12th-standard-exams-are-cancelled-tamil-nadu-chief-secretary-rajiv-ranjan-meeting-qrlsuz","image":"https:\/\/static.asianetnews.com\/images\/01f3anq28q68ea6zs3r6s0rgft\/9qpru93u-jpg_760x400.jpg","pubdate":"Thu, 15 Apr 2021 05:19:48 +0530"},{"title":"என்னப்பா வார்னர் சேட்டையா? அவரு இல்லாம நீங்க ஜெயிக்கவே முடியாது; உடனே டீம்ல சேருங்க! SRH ரசிகர்கள் கொந்தளிப்பு","text":"சன்ரைசர்ஸ் ஹைதராபாத் அணி பொதுவாகவே பவுலிங்கில் வலுவான அணி. பேட்டிங்கைவிட பவுலிங் தான் அந்த அணியின் பெரிய பலம். பேட்டிங்கை பொறுத்தமட்டில், டாப் ஆர்டர் வலுவான அணி. வார்னர், பேர்ஸ்டோ, சஹா என மிரட்டலான டாப் ஆர்டர் பேட்டிங்கை கொண்ட சன்ரைசர்ஸ் அணியின் மிடில் ஆர்டர் பலவீனமாக உள்ளது.  களத்தில் செட்டில் ஆனாலும் போட்டியை வெற்றிகரமாக முடித்துக்கொடுக்க முடியாது மனீஷ் பாண்டே, நம்பமுடியாத விஜய் சங்கர், இளம் அப்துல் சமாத், அடித்து ஆடினாலும் பெரிய இன்னிங்ஸ் ஆடமுடியாத ரஷீத் கான் என பலவீனமான மிடில் ஆர்டரை பெற்றிருப்பதுதான் சன்ரைசர்ஸ் அணியின் தோல்விக்கு காரணம்.    அந்த அணியின் மிடில் ஆர்டர் சோகம் இன்னும் தொடர்கிறது. வில்லியம்சன் இல்லாத சன்ரைசர்ஸ் அணி வார்னர் மற்றும் பேர்ஸ்டோவையே அதிகமாக பேட்டிங்கில் சார்ந்திருக்கிறது. இந்த சீசனின் முதல் போட்டியில் கேகேஆருக்கு எதிராக வென்றிருக்க வேண்டிய போட்டியில் தோற்ற சன்ரைசர்ஸ் அணி, ஆர்சிபிக்கு எதிரான போட்டியிலும் 8 ஓவரில் 52 ரன்களை அடிக்க முடியாமல், வார்னர் ஆட்டமிழந்ததும் மளமளவென சரிந்த பேட்டிங் ஆர்டரால், 6 ரன் வித்தியாசத்தில் தோல்வியடைந்தது.  சன்ரைசர்ஸ் அணியின் நட்சத்திர வீரரான கேன் வில்லியம்சனை ஆடும் லெவனில் சேர்க்காததால் தான் இந்த தோல்விகள். மிடில் ஆர்டருக்கு வலுசேர்த்து, இலக்கை விரட்டி போட்டியை வெற்றிகரமாக முடித்துக்கொடுக்க வல்ல வில்லியம்சனை ஓரங்கட்டிவிட்டு ஆடுவதால் தான் சன்ரைசர்ஸ் அணி தோற்றுவருகிறது.&nbsp;  வில்லியம்சன் இன்னும் போட்டிகளில் ஆட தயாராக இல்லை என்று கூறினார் கேப்டன் வார்னர். ஆனால் இது சமாளிப்பதற்காக கூறப்பட்ட காரணமாகவே பார்க்கப்படுகிறது. வார்னர் ஆடாத 2018 சீசனில் சன்ரைசர்ஸ் அணியின் கேப்டனாக இருந்து ஃபைனல் வரை அழைத்துச்சென்றவர் வில்லியம்சன். அப்பேர்ப்பட்ட சிறந்த பேட்டிங் மற்றும் தலைமைத்துவ பண்புகளை கொண்ட வில்லியம்சனை அதற்கடுத்த 2 சீசன்களிலுமே ஆரம்பத்தில் சில போட்டிகளில் ஓரங்கட்டிவிட்டு, சில தோல்விகளுக்கு பின்னர், வில்லியம்சனின் தேவை ஏற்பட்ட பின்னர் ஆட வாய்ப்பு கொடுப்பதையும் சன்ரைசர்ஸ் அணி வழக்கமாக கொண்டுள்ளது.    சீசனின் தொடக்கத்தில் வில்லியம்சனை ஓரங்கட்ட அவுருடனான வார்னருக்கு ஈகோ இருக்குமோ என்ற சந்தேகமும் எழாமல் இல்லை. ஏனெனில் ஒவ்வொரு சீசனிலும் இதே வாடிக்கையாக உள்ளது. சில தோல்விகளுக்கு பின்னர், வில்லியம்சனின் அவசியத்தை உணர்ந்த பின்புதான் சேர்க்கப்படுகிறார். சன்ரைசர்ஸ் ஜெயிப்பதற்கு வில்லியம்சன் தேவையில்லை என்ற உணர்வுடன் ஒவ்வொரு சீசனையும் தொடங்கும் வார்னர், பின்னர் அவர் இல்லாமல் வெற்றி சாத்தியமில்லை என்பதை உணர்ந்து கட்டாயத்தின் பேரில் சேர்க்கிறார்.&nbsp;  அதே நிலைதான் இந்த சீசனிலும்.. கேகேஆர் மற்றும் ஆர்சிபி அணிகளுக்கு எதிராக அடுத்தடுத்த தோல்விகளை சன்ரைசர்ஸ் அணி அடைந்ததன் விளைவாக, வில்லியம்சனை சேர்க்குமாறு சமூக வலைதளங்களில் ரசிகர்கள் வலியுறுத்திவருகின்றனர்.&nbsp; &nbsp;   We believe in You Captain. Bring back Kane mama into playing 11 🧡🔥. #KaneWilliamson https:\/\/t.co\/VATXw8tjXJ — Vemunurisaideep 🇮🇳 (@saideep1501) April 15, 2021    SRH always takes a few matches to realise that Kane Williamson can't be benched. — Heisenberg ☢ (@internetumpire) April 14, 2021    Benevolent = Kane Williamson. He Has been benched with no proper position . Still, not being salty or loosing his calm. He is so selfless man. It's unbelievable ❤ pic.twitter.com\/D3NlCicFvK — ☆‎ (@imgiftfromgod) April 14, 2021    Kane Williamson was the one who saved SRH in the eliminator last year and almost did it again in the second qualifier. Can't keep someone like him out for a long time. #IPL2021 #RCBvsSRH #SRHvsRCB — Jay (@bhavsarJ2_0) April 14, 2021","link":"https:\/\/tamil.asianetnews.com\/sports-cricket\/sunrisers-hyderabad-fans-emphasis-to-include-kane-williamson-for-ipl-2021-qrlskz","image":"http:\/\/static.asianetnews.com\/images\/01d6qsma71shrszcb74rk1rf8v\/Warner_760x400.jpg","pubdate":"Thu, 15 Apr 2021 05:13:48 +0530"},{"title":"கொரோனா பாசிடிவ் என்று தெரிந்திருந்தும் விமானத்தில் பயணிக்க வந்த கல்லூரி மாணவர்.. மருத்துவமனையில் அனுமதி.","text":"சென்னை விமானநிலையம் வந்த மாணவருக்கு கொரோனா வைரஸ் உறுதியானதால், அவருடைய பயணம் ரத்து செய்யப்பட்டு அவர் குரோம்பேட்டை அரசு மருத்துவமனையில் சிகிச்சை பெற்று வருகிறார். சென்னையிலிருந்து &nbsp;இன்று காலை அந்தமான் செல்லும் கோ ஏா்வேஸ் விமானம் புறப்பட தயாரானது. அந்த விமானத்தில் இன்று 73 பயணிகள் செல்லவிருந்தனா். விமானநிலையத்திற்கு வந்து விமான கவுண்டரில் போா்டிங் பாஸ் வாங்கிக்கொண்டு, அனைத்து சோதனைகளையும் முடித்து விமானத்தில் சென்று ஏறினா்.&nbsp;    அப்போது அந்தமானை சோ்ந்த தமிழரசன்(24) என்பவா் இந்த விமானத்தில் பயணிக்க வந்தாா். உயா்படிப்பு பயிலும் மாணவரான இவா், சென்னையில் தங்கியிருந்து &nbsp;படித்து வருகிறார். தமிழரசன் &nbsp;தனது சொந்த ஊா் செல்வதற்காக விமானநிலையம் வந்திருந்தாா். விமான நிறுவன கவுண்டரில் அவருடைய மருத்துவ பரிசோதனை சான்றிதழை வாங்கி பரிசோதித்தனா். அதில் தமிழரசனுக்கு கொரோனா வைரஸ் பாசிடீவ் என்று இருந்தது. இதையடுத்து தமிழரசனுக்கு போா்டிங் பாஸ் &nbsp;மறுக்கப்பட்டதுடன், அவருடைய பயணத்தை ரத்து செய்து அவரை வேறு எங்கும் போகவிடாமல் தடுத்து நிறுத்தி விமானநிலைய சுகாதாரத்துறையிடம் ஒப்படைத்தனா்.&nbsp;    சுகாதாரத்துறையினா் தமிழரசனுக்கு கொரோனா பாதுகாப்பு கவச உடைகளை அணிவித்து தனி ஆம்புலன்ஸ் மூலம் குரோம்பேட்டை அரசு மருத்துவமனைக்கு அழைத்துச் சென்று &nbsp;கொரோனா வாா்டில் சிகிச்சைக்காக சோ்த்தனா். அதோடு சுகாதாரத்துறையினா் சென்னை உள்நாட்டு விமானநிலையத்தில் கோ ஏா்வேஸ் கவுண்டா் மற்றும் புறப்பாடு பகுதி முழுவதும் &nbsp;கிருமிநாசினி மருந்து தெளித்து சுத்தப்படுத்தினா். இந்த சம்பவத்தால் சிறிது நேரம் விமான நிலையத்தில் பரபரப்பு ஏற்பட்டது. &nbsp;","link":"https:\/\/tamil.asianetnews.com\/politics\/college-student-who-came-to-travel-on-the-plane-knowing-that-corona-is-positive-admitted-to-hospital-qrls6w","image":"http:\/\/static.asianetnews.com\/images\/1a9d020d-6fe1-53ad-bf69-7b3a5273623d\/image_760x400.jpg","pubdate":"Thu, 15 Apr 2021 05:05:21 +0530"},{"title":"ஊரடங்கு என்கிற பேச்சே இருக்கக்கூடாது... மத்திய - மாநில அரசுக்கு கிருஷ்ணசாமி வலியுறுத்தல்..!","text":"முகக் கவசம் அணியாமல் வந்தால் அபராதம் விதிப்பதற்கு பதிலாக முகக் கவசங்களை இலவசமாக வழங்கி மக்களுக்கு கொரோனா தொற்றின் பாதிப்பு குறித்து அறிவுரை வழங்க வேண்டும் என்று புதிய தமிழகம் கட்சி தலைவர் டாக்டர்.கிருஷ்ணசாமி கேட்டுக் கொண்டுள்ளார்.&nbsp;  இது குறித்து கோவையில் பேசிய அவர், ’’இந்தியா முழுவதும் தற்போது கொரோனா தொற்று வேகமாக பரவி வருகிறது. இது மனவருத்தத்தை அளிக்கிறது. வேகமாக பரவி வரும் கொரோனா தொற்றை கட்டுப்படுத்த என்னென்ன நடவடிக்கைகள் எடுக்க வேண்டுமோ, அந்த நடவடிக்கைகள் அனைத்தையும் மத்திய, மாநில அரசுகள் தீவிரப்படுத்த வேண்டும்.  தமிழகத்தில் கொரோனா தொற்றை கட்டுக்குள் கொண்டு வருவதற்கு அரசியல் கட்சியினர் சார்பில் மாவட்ட, மாநில அளவில் தனியாக ஒரு குழுவை அமைக்க வேண்டும். முக கவசம் அணியாமல் வந்தால் அபராதம் விதிக்கின்றனர். அதற்கு பதிலாக முக கவசங்களை இலவசமாக வழங்கி மக்களுக்கு கொரோனா தொற்றின் பாதிப்பு குறித்து எடுத்து கூறி அவர்களுக்கு அறிவுரை வழங்க வேண்டும்.    கடந்த முறை போடப்பட்ட ஊரடங்கில் இருந்து தற்போதுதான் வியாபாரிகள், வணிக நிறுவனங்கள் மெல்ல, மெல்ல மீண்டு வருகின்றன. அதற்குள்ளாகவே மீண்டும் கொரோனா தொற்றின் வேகம் அதிகரித்து விட்டது. இதனால் எங்கு ஊரடங்கு போடப்பட்டு விடுமோ என வியாபாரிகளும், வணிக நிறுவனங்களும் அச்சத்தில் உள்ளனர். அப்படி எதுவும் செய்யக்கூடாது. வணிக நிறுவனங்கள் பெரும் பாதிப்பை சந்தித்துள்ளன. எனவே மீண்டும் ஊரடங்கு என்ற பேச்சை மத்திய, மாநில அரசுகள் எடுக்க கூடாது. அதற்கு பதிலாக கொரோனாவை கட்டுப்படுத்த என்ன நடவடிக்கைகள் தேவையோ அதனை மேற்கொள்ள வேண்டும்’’ என அவர் தெரிவித்தார்.","link":"https:\/\/tamil.asianetnews.com\/politics\/there-should-not-be-talk-of-a-curfew-krishnasamy-urges-the-central-and-state-governments-qrlrj9","image":"https:\/\/static.asianetnews.com\/images\/01dr872c87b38cq048y0vj161f\/krishnasamy-jpg-710x400xt-jpg_760x400.jpg","pubdate":"Thu, 15 Apr 2021 04:51:09 +0530"},{"title":"கொடூர முகம் காட்டும் கொரோனா. பீதியில் உறைந்த மக்கள்.. ஒரே நாளில் 36 விமானங்கள் ரத்து..","text":"சென்னை விமானநிலையத்தில் பயணிகள் எண்ணிக்கை வெகுவாக குறைந்ததால் இன்று ஒரே நாளில் 36 உள்நாட்டு விமான சேவைகள் ரத்து செய்யப்பட்டது.&nbsp;  கொரோனா வைரஸ் &nbsp;இரண்டாவது அலை பரவல் காரணமாக சென்னை உள்நாட்டு விமானநிலையத்தில் பயணிகள் எண்ணிக்கை வெகுவாக குறைந்துள்ளது. இதனால் இன்று சென்னை உள்நாட்டு விமானநிலையத்திலிருந்து புறப்படும் 18 &nbsp;விமானங்களும், அதைப்போல் சென்னைக்கு வரும் 18 &nbsp;உள்நாட்டு விமானங்களும் மொத்தம் 36 &nbsp;விமானங்கள் இன்று ஒரே நாளில் ரத்து செய்யப்பட்டுள்ளன.&nbsp;    குறிப்பாக சென்னை மற்றும் சென்னை புறநகா் பகுதிகளான செங்கல்பட்டு, காஞ்சீபுரம், திருவள்ளூா் மாவட்டங்களில் கொரோனா வைரஸ் அதிவேகமாக பரவி வருகின்றன. இதனால் சென்னை விமானநிலையம் தொடா்ந்து &nbsp;பயணிகள் இல்லாமல் வெறிச்சோடி காணப்படுகிறது. போதிய பயணிகள் இல்லாமல் நேற்றும், நேற்று முன்தினமும் ஒவ்வொரு நாளும் 18 உள்நாட்டு விமானங்கள் ரத்தாகின.&nbsp;    இனால் இன்று இரு மடங்காக அதிகரித்துள்ளது.சென்னை உள்நாட்டு விமானநிலையத்திலிருந்து புறப்படும் விமானங்களான பெங்களூா் விமானங்கள் 4, டில்லி விமானங்கள் 3,மும்பை விமானங்கள் 3,இந்தூா் விமானங்கள் &nbsp;2,ஹைதராபாத் 1,நாக்பூா் 1,புனே 1,சூரத் 1,மங்களூா் 1,அந்தமான் 1 ஆகிய 18 விமானங்களும், அதைப்போல் சென்னைக்கு திரும்பி வரும் 18 விமானங்களும் மொத்தம் 36 விமானங்கள் இன்று ஒரே நாளில் ரத்து ஆகியுள்ளன.இவைகள் தவிர இன்று சென்னை உள்நாட்டு விமானநிலையத்தில் வருகை விமானங்கள் 112,புறப்பாடு விமானங்கள் 109 இயக்கப்படுகின்றன.அவைகளிலும் மிகவும் குறைந்த அளவு பயணிகளே பயணிக்கின்றனா். &nbsp;","link":"https:\/\/tamil.asianetnews.com\/politics\/corona-showing-a-cruel-face-people-froze-in-panic-36-flights-canceled-in-one-day--qrlrio","image":"https:\/\/static.asianetnews.com\/images\/01f3am396fg1y1gg9p6kw11s46\/passanger-flight-jpg_760x400.jpg","pubdate":"Thu, 15 Apr 2021 04:50:48 +0530"},{"title":"வெற்றி பெறப்போவது அதிமுகவா..? திமுகவா..? கோடிக்கணக்கில் நடைபெறும் சூதாட்டம்..!","text":"தமிழக சட்டமன்ற தேர்தலுக்கான வாக்குப்பதிவு ஏப்ரல் 6ம்தேதி நடந்து முடிந்தது. தொழில்துறை மாவட்டமான கரூர், அரவக்குறிச்சி, கிருஷ்ணராயபுரம், குளித்தலை ஆகிய 4 சட்டமன்ற தொகுதிகளில் 3 தொகுதிகளில் அதிமுகவும், திமுகவும் நேரடியாகவும், அரவக்குறிச்சி தொகுதியில் திமுகவும், பாஜகவும் &nbsp;நேரிடையாகவும் போட்டியிட்டது. கரூர் மாவட்டத்தில்தான் 86.15 சதவீதம் என வாக்குப்பதிவு அதிகரித்துள்ளது.  வாக்கு எண்ணிக்கை மே 2ம்தேதி நடைபெறவுள்ள நிலையில் கரூர் மாவட்டத்தில் 4 தொகுதிகளிலும் எந்த கட்சி வெற்றி பெறுவார்கள். எந்த கட்சி ஆட்சி அமைப்பார்கள் என சூதாட்டம் களைகட்ட தொடங்கியுள்ளதாக கூறப்படுகிறது. தொழில்துறை மாவட்டத்தை பொறுத்தவரை வழக்கமாக ஐபிஎல், உலக கோப்பை கிரிக்கெட் போன்ற போட்டிகள் நடைபெறும் சமயத்தில்தான் இதுபோன்ற சூதாட்டம் நடைபெறுவது வழக்கம்.&nbsp;  ஆனால், முதல்முறையாக சட்டமன்ற தேர்தலை மையமாக வைத்து இந்த சூதாட்டம் களைகட்ட தொடங்கியுள்ளதாக கூறப்படுகிறது. &nbsp;₹1000ல் இருந்து ஆரம்பிக்கும் சூதாட்டம் கடைசியில் ₹1 கோடி வரை போய் நிற்பதாக கூறுகிறார்கள். இந்த சூதாட்டத்தில் பெரும்பாலும் தொழிலதிபர்கள்தான் உள்ளார்கள் என அரசியல் கட்சியினர், சமூக ஆர்வலர்கள் மத்தியில் பரவலாக பேசிக்கொள்கிறார்கள்.&nbsp;","link":"https:\/\/tamil.asianetnews.com\/politics\/is-going-to-win-admk-or-dmk-gambling-in-the-millions--qrlr0w","image":"https:\/\/static.asianetnews.com\/images\/01e8gy64dvvh73axsw1sjxkrdq\/stalin-eps-jpg_760x400.jpg","pubdate":"Thu, 15 Apr 2021 04:40:08 +0530"},{"title":"சுட்டெரிக்கும் சித்திரை வெயிலை சமாளிக்க சிறப்புத் திட்டம்... மாஸ் காட்டும் ராமதாஸ்..!","text":"தமிழகம் முழுவதும் உள்ள பசுமைப் பகுதிகளையும், சதுப்பு நிலங்களையும் இனி அழிக்க மாட்டோம் என்று அரசு உறுதியேற்க வேண்டும் &nbsp;என ராமதாஸ் கூறியுள்ளார்.&nbsp;  இதுதொடர்பாக பாமக நிறுவனர் ராமதாஸ் வெளியிட்டுள்ள அறிக்கையில்;- சித்திரை பிறந்து விட்ட நிலையில், வெப்பநிலை 110 டிகிரி பாரன்ஹீட்டைக் கடந்து விட்டது. வீடுகளை விட்டு வெளியில் வந்து நடமாடவே முடியாது என்ற நிலை ஒருபுறம் இருக்க, வீடுகளுக்கு உள்ளேயேயும் இருக்க முடியாது என்ற அளவுக்கு வெயில் கொளுத்தத் தொடங்கியுள்ள நிலையில், வெப்பத்தின் கடுமையில் &nbsp;இருந்து மக்களைக் காப்பதற்கான பசுமை செயல்திட்டத்தை செயல்படுத்த வேண்டிய தேவை ஏற்பட்டுள்ளது.    வெயிலின் தாக்கத்தால் தமிழ்நாடு இரு வழிகளில் பாதிக்கப்படுகிறது. முதலாவதாக காலநிலை மாற்றத்தின் பயனாக பூமியின் சராசரி வெப்பநிலை 1.1 டிகிரி செல்சியல் அதிகரித்துள்ளது. இது 1.5 டிகிரி என்ற அளவுக்கு &nbsp;உயரும். அதனால், வெயிலின் கொடுமை அதிகமாக இருக்கும். இரண்டாவதாக, வெப்பநிலை அதிகமாக இருந்தாலும் கூட, மரங்களின் எண்ணிக்கையும், பசுமைப் போர்வையின் பரப்பும் அதிகமாக இருந்தால் வெப்பத்தின் தாக்கம் சற்று குறைவாக இருக்கும். ஆனால், ஒப்பீட்டளவில் தமிழகத்தின் சில மாவட்டங்களில் மரங்கள் மற்றும் பசுமைப் பரப்பின் அளவு மிகவும் குறைவாக இருப்பதால் வெப்பத்தின் தாக்கம் அதிகமாக உள்ளது. அதை சமாளிக்க முடியாமல் மக்கள் அவதிப்படுகின்றனர்.  இனி வரும் ஆண்டுகளில் புவி வெப்பநிலை அதிகரித்துக் கொண்டே செல்லும் என்று வல்லுனர்கள் கணித்துள்ளனர். அதனால், கோடைகாலத்தில் திறந்தவெளியில் வேலை செய்ய முடியாத சூழல் ஏற்படும். இந்தியாவில் 75% அளவு தொழிலாளர்கள் வெப்பத்தால் பாதிக்கப்படும் சூழலில் பணியாற்றுவதால், உள்நாட்டு உற்பத்தியில் 4.5% வரை, அதாவது ரூ.1.80 லட்சம் கோடி இழப்பு ஏற்படக்கூடும் என்று கணிக்கப்பட்டிருக்கிறது. கடுமையான வெப்பத்தால் பொதுமக்களின் உயிரிழப்பும் அதிகரிக்கக்கூடும். ஒருபுறம் வெப்பநிலையையும், மறுபுறம் வெப்பத்தின் கடுமையையும் குறைக்க முடியாதா? என்பது &nbsp;தான் ஒட்டுமொத்த தமிழகத்தின் வினாவாக உள்ளது. அரசும், மக்களும் மனம் வைத்தால் வெப்பநிலை, வெப்பத்தின் கடுமை ஆகிய இரண்டையும் கண்டிப்பாக குறைக்க முடியும். இதற்காக தமிழகத்தின் ஒவ்வொரு நகரத்திலும் வெப்பத்தை சமாளிப்பதற்கான ஒருங்கிணைந்த செயல்திட்டத்தை உருவாக்கி செயல்படுத்த வேண்டும். குறிப்பாக, ஐக்கிய நாடுகள் அவை வலியுறுத்தும் இயற்கை சார்ந்த தீர்வுகளை (Nature-based solutions - NBS) முழு வேகத்தில் செயல்படுத்த அரசு நடவடிக்கை எடுக்க வேண்டும்.    மரங்களை அதிக அளவில் நட்டு வளர்ப்பதன் மூலம் கோடைக்கால வெப்ப நிலையில் 2 முதல் 8 டிகிரி செல்சியஸ் வரை குறைக்க முடியும். மேலும், கட்டங்களுக்குள் தேவைப்படும் குளிர்சாதனத் தேவையில் 30 விழுக்காட்டைக் குறைக்க முடியும். எனவே, அதிகரிக்கும் வெப்பத்தை சமாளிக்க, நகரங்களில் பெருமளவு மரங்களை நட்டு வளர்க்க வேண்டும். சுற்றியுள்ள பகுதிகளிலும் காடுகளையும் பசுமைப் பகுதிகளையும் பாதுகாத்து மேம்படுத்த வேண்டும். ஒவ்வொரு நகருக்கும் ஒரு பசுமை செயல்திட்டத்தை &nbsp;(Green City Action Plan) உருவாக்கி செயல்படுத்துவதன் மூலம் வெப்பத்தை விரட்டியடிக்க முடியும். தமிழ்நாட்டில் வேலூர், சேலம், திருத்தணி, திருவண்ணாமலை உள்ளிட்ட நகரங்களை சுற்றியுள்ள &nbsp;மலைப்பகுதிகளையும், சமுதாயக் காடுகளையும் பசுமைப் பகுதிகளாக மாற்றி, அவற்றில் அதிக மரங்களை வளர்க்க வேண்டும். அதன் மூலம், மலையோர நகரங்களின் வெப்பத்தை குறைக்க முடியும்.&nbsp;  சென்னை போன்ற மக்கள் அடர்த்தி மிக்க நகரங்களில் காடுகளை வளர்க்க முடியாது என்றாலும் கூட, அடுக்கு மாடி கட்டிடங்கள் கட்டப்படும் போது ஒதுக்கப்படும் திறந்தவெளி பரப்புக்கான நிலங்களில் மியாவாக்கி முறையில் நகர்ப்புற அடர்வனங்களை உருவாக்கலாம். சிங்கப்பூரில் இருப்பதைப் போன்ற சாலைகளின் &nbsp;மையங்களிலும், பாலங்கள் உள்ளிட்ட கட்டமைப்புகளில் தாவரங்களை வளர்ப்பதன் மூலம் பசுமைப் போர்வையை ஏற்படுத்தி வெப்பத்தின் தாக்கத்தைக் கட்டுப்படுத்த முடியும் என்பதில் சந்தேகம் இல்லை. பசுமைப் பரப்பை உருவாக்குவது ஒருபுறமிருக்க, ஏற்கனவே உருவாக்கப்பட்ட பசுமைப் போர்வையை பாதுகாக்க வேண்டியது மிகவும் அவசியமாகும். தமிழகம் முழுவதும் உள்ள பசுமைப் பகுதிகளையும், &nbsp;சதுப்பு நிலங்களையும் இனி அழிக்க மாட்டோம் என்று அரசு உறுதியேற்க வேண்டும். அதுமட்டுமின்றி, &nbsp;நகரப்பகுதிகளில் உள்ள மரங்கள் வெட்டி வீழ்த்தப்படுவதை தடுக்கவும், அவற்றை பாதுகாத்து பசுமைப் போர்வையை விரிவுபடுத்தவும் மரங்கள் ஆணையத்தை உரிய அதிகாரங்களுடன் உருவாக்க வேண்டும்.  வெப்பநிலையையும், வெப்பத்தின் தாக்கத்தையும் கட்டுப்படுத்துவது அரசின் கடமை மட்டுமே அல்ல... பொறுப்புள்ள குடிமக்களாகிய நமக்கும் அதற்கான கடமை உள்ளது. அந்தக் கடமையை நிறைவேற்றும் வகையில் வீட்டுத் தோட்டங்கள் உள்ளிட்ட வாய்ப்புள்ள இடங்களில் மரக்கன்றுகளை நட்டு வளர்க்க வேண்டும். இளைஞர்கள் மற்றும் தொண்டு நிறுவனங்களைச் சேர்ந்தவர்கள் விதைப் பந்துகளை தயாரித்து மனித நடமாட்டம் இல்லாத, மண் வளம் மிக்க பகுதிகளில் வீச வேண்டும். அதுமட்டுமின்றி, நகர்ப்புற வீடுகள், கட்டடங்களின் மேற்கூறைகளை வெள்ளை வண்ணத்திலும், சூரிய ஆற்றலை ஈர்க்காத முறையிலும் அமைப்பதன் மூலம் வீடுகளுக்குள் வெப்பத்தை கணிசமாக குறைக்க முடியும்.&nbsp;    வெப்பநிலையை குறைப்பதும், வெப்பத்தின் தாக்கத்தைக் கட்டுப்படுத்துவதும் ஒரே நாளில் சாத்தியாகும் விஷயங்கள் அல்ல. ஆனால், அனைத்து சாதனைப் பயணங்களும் நாம் எடுத்து வைக்கும் முதல் அடியில் தான் தொடங்குகின்றன. ஆகவே, அரசும், மக்களும், சமூக அமைப்புகளும் போட்டிப்போட்டுக் கொண்டு மரங்களை வளர்க்கத் தொடங்குவோம். நடப்பு பத்தாண்டில் இல்லாவிட்டாலும், அடுத்த பத்தாண்டிலாவது வெப்பத்தின் கடுமை இல்லாமல் இதமான வெப்பநிலையில் வாழ்வதற்கான சூழலை &nbsp;ஏற்படுத்துவதற்கான பசுமை நடவடிக்கைகளை இந்த நிமிடத்திலிருந்து நாம் அனைவரும் தொடங்குவோம் என ராமதாஸ் கூறியுள்ளார்.","link":"https:\/\/tamil.asianetnews.com\/politics\/special-plan-to-deal-with-the-sun-ramadoss-qrlq5n","image":"http:\/\/static.asianetnews.com\/images\/01dne1mj9s59h3d02zjz89wzcq\/images--11--jpg_760x400.jpg","pubdate":"Thu, 15 Apr 2021 04:21:23 +0530"}]