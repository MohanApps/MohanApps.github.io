[{"title":"கொரோனா தடுப்பூசி குறித்து அவதூறான தகவல்களைப் பரப்பியதாகப் நடிகர் மன்சூர் அலிகான் மீது 5 பிரிவுகளில் வழக்குப்பதிவு","text":"கொரோனா தடுப்பூசி குறித்து அவதூறு பரப்பியதாக அளிக்கப்பட்ட புகாரில் நடிகர் மன்சூர் அலிகான் மீது 5 பிரிவுகளில் வழக்குப்பதிவு செய்யப்பட்டுள்ளது.\nதடுப்பூசி போட்டுக் கொண்ட மறுநாள் நடிகர் விவேக் மருத்துவமனையில் அனுமதிக்கப்பட்டிருந்த போது, அதுதொடர்பாக மன்சூர் அலிகான் கூறிய கருத்துகள் சர்ச்சையை ஏற்படுத்தின. இந்நிலையில், சென்னை மாநகராட்சி கோடம்பாக்கம் மண்டல அதிகாரி, வடபழனி காவல் நிலையத்தில் மன்சூர் அலிகான் மீது புகார் அளித்தார்.\nகொரோனா தடுப்பூசி குறித்தும் அரசிற்கும் எதிராகவும் அவதூறு பரப்பியதாக அளிக்கப்பட்ட புகாரில், கலவரத்தை தூண்டுதல், நோய்த்தொற்றை பரப்புதல், அவதூறு பரப்புதல் மற்றும் தொற்றுநோய் தடுப்புச் சட்டம், பேரிடர் மேலாண்மை சட்ட பிரிவுகள் என 5 பிரிவுகளின் கீழ் மன்சூர் அலி கான் மீது வழக்கு பதிவு செய்யப்பட்டுள்ளது.","link":"https:\/\/www.polimernews.com\/view\/144412-கொரோனா-தடுப்பூசி-குறித்து-அவதூறான-தகவல்களைப்-பரப்பியதாகப்-நடிகர்-மன்சூர்-அலிகான்-மீது-5-பிரிவுகளில்-வழக்குப்பதிவு","image":["http:\/\/img.polimernews.com\/uploads\/web\/images\/original\/1618899964144412.jpg"],"pubdate":"Tue, 20 Apr 2021 11:51:32 +0530"},{"title":"இது ஒன்றை மட்டும் செய்தால் 200 வகையான நோயிலிருந்து தப்பிக்கலாம்... ராமதாஸ் வலியுறுத்தல்..!","text":"மக்கள் அதிகமாகக் கூடும் இடங்களில் மிகவும் முக்கியமானதான டாஸ்மாக் மதுக்கடைகள் உடனடியாக மூடப்பட வேண்டும் என்று பாமக நிறுவனர் டாக்டர் ராமதாஸ் வலியுறுத்தியுள்ளார்.    இதுகுறித்து வர் தனது ட்விட்டர் பக்கத்தில், ‘’தமிழ்நாட்டில் கொரோனா வைரஸ் பரவல் நாளுக்கு நாள் அதிகரித்து வரும் நிலையில், இரவு 10 மணி முதல் அதிகாலை 4 மணி வரையிலான ஊரடங்கு போதுமானதல்ல. மக்களை பாதிக்காத வகையில் இன்னும் கடுமையான நடவடிக்கைகள் மேற்கொள்ளப்பட வேண்டும். மக்கள் அதிகமாகக் கூடும் இடங்களில் மிகவும் முக்கியமானதான டாஸ்மாக் மதுக்கடைகள் உடனடியாக மூடப்பட வேண்டும்.&nbsp;  அதன் மூலம் கொரோனா தொற்றிலிருந்தும், 200 வகையான நோய் பாதிப்புகளில் இருந்தும் மக்களைக் காப்பாற்ற முடியும்! &nbsp;இவை அனைத்தையும் விட முக்கியமானது மக்களே... விழிப்புணர்வுடன் இருங்கள். தேவையின்றி வீடுகளை விட்டு வெளியில் வராதீர்கள். சமூக இடைவெளியை பின்பற்றுங்கள். முகக்கவசம் அணியுங்கள். தகுதியுள்ள அனைவரும் கொரோனா தடுப்பூசியை போட்டுக் கொள்ளுங்கள்’’என அவர் கேட்டுக் கொண்டுள்ளார்.","link":"https:\/\/tamil.asianetnews.com\/politics\/doing-this-alone-can-save-you-from-200-types-of-diseases-ramados-insistence-qrumqf","image":"https:\/\/static.asianetnews.com\/images\/01dyjjjqs9zh7mx1qk2cxpedgp\/s-ramadoss-youtube-thanthi-screenshot-jpg-710x400xt-jpg_760x400.jpg","pubdate":"Tue, 20 Apr 2021 11:45:51 +0530"},{"title":"நயன்தாராவை ஓரம்கட்டிய விஜய் டிவி நடிகைகள்; ‘கண்ணம்மா’ வேற லெவல்!","text":"<p>விஜய் டெலிவிஷன் விருது வழங்கும் விழாவில், சீரியல் நடிகைகள் அம்மன் வேடமிட்டு மேடையில் நடினமாடிய புகைப்படம் இணையத்தில் வைரலாகி வருகிறது.<\/p>\n\n\n\n<p>தமிழகத்தில் தொலைக்காட்சி சீரியல்களுக்கு பெரும் வரவேற்பு கிடைத்து வருகிறது. பெண்கள் மட்டுமல்லாது ஆண்கள் மற்றும் இளைஞர்கள் என பலரும் தற்போது தங்களது கவனத்தை சீரியல் பக்கம் திருப்பியுள்ளனர். இதனால் தொலைக்காட்சிகளில் நாளுக்கு நாள் புதிய சீரியல்கள் உதயமாகி வருகின்றன. இதில் சீரியல் மட்டுமல்லாது இந்த சீரியலில் வரும் நடிகர் நடிகைகளுக்கும் பெரும் வரவேற்பு இருந்து வருகிறது. தற்போதைய காலகட்டத்தில், சினிமா நடிகைகளை விட சீரியல் நடிகைகளுக்கே சமூக வலைதளங்களில் வரவேற்பு இருந்து வருகிறது என்றே கூறலாம். <\/p>\n\n\n\n<p>மேலும் சீரியல் பார்க்கும் ரசிகர்களை கவரும் வகையில் பல தொலைக்கட்சிகள் பல்வேறு புதிய முயற்சிகளில் ஈடுபட்டு வருகின்றனர். இந்த முயற்சிகளில் அதிகபடியான வெற்றிகளை குவித்திருப்பது விஜய் தொலைக்காட்சி. இதில் ஒளிபரப்பாகும் சீரியல்கள் மட்டுமல்லாது, சீரியல் நடிகைகள் கலந்துகொள்ளும் ரியாலிட்டி ஷோக்களுக்கும் மக்கள் மத்தியில் அதிக வரவேற்பை பெற்று வருகிறது. அந்த வகையில், விஜய் தொலைக்காட்சி சீரியல் நடிகைகளுக்கு விருது வழங்கும் விஜய் டெலிவிஷன் விருது நிகழ்ச்சி சமீபத்தில் ஒளிபரப்பானது. இந்த நிகழ்ச்சியில், விஜய் தொலைக்காட்சியின் முன்னணி நடிகைகள் 3 பேர் அம்மன் வேடத்தில் எடுத்துக்கொண்ட புகைப்படம் தற்போது வைரலாகி வருகிறது.<\/p>\n\n\n\n<p>சமீபத்தில் விஜய் தொலைக்காட்சியில் விஜய் டெலிவிஷன் விருது வழங்கும் மிக பிரம்மாண்டமாக நடைபெற்றது. பாரதிகண்ணம்மா, பாண்டியன் ஸ்டோர்ஸ், பாக்கியலட்சுமி, ராஜா ராணி 2 உள்ளிட்ட பல சீரியல் நடிகர் நடிகைகளுக்கு னலந்துகொண்ட இந்த நிகழ்ச்சியில் பலருக்கு விருதுகள் வழங்கப்பட்டது. தொடாந்து பல்வேறு கலை நிகழ்ச்சியகள் அரங்கேறிய நிலையில், இந்த நிகழ்ச்சியில், விஜய் டிவி சீரியல் பாரதிகண்ணம்மா ரோஷினி, மௌனராகம் ரவீனா, செந்தூரப்பூவே ஸ்ரீநிதி ஆகிய மூவரும் அம்மன் வேடமிட்டு நடனமாடி அசத்தி இருந்தனர். தற்போது இந்த புகைப்படம் இணையத்தில் வைரலாகி வருகிறது.<\/p>\n\n\n\n<p>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/p>","link":"https:\/\/tamil.indianexpress.com\/entertainment\/tamil-serial-update-serial-actress-goddess-role-danceing-293777\/","image":"https:\/\/tamil.indianexpress.com\/wp-content\/uploads\/2021\/04\/serial-artiest.jpg","pubdate":"Tue, 20 Apr 2021 11:45:33 +0530"},{"title":"புனேவில் இருந்து 6 லட்சம் கோவிஷீல்டு தடுப்பூசிகள் இன்று தமிழகம் வருகை","text":"புனேவில் இருந்து 6 லட்சம் கோவிஷீல்டு தடுப்பூசிகள் இன்று தமிழகம் வருகின்றன. தமிழகத்தில் 45 வயதிற்கு மேற்பட்டோருக்கு தடுப்பூசி போடப்பட்டு வருகிறது.\nஇதுவரை சுமார் 48 லட்சம் பேருக்கு தடுப்பூசி போடப்பட்டுள்ள நிலையில், சில இடங்களில் தடுப்பூசி இருப்பு இல்லாததால், ஊசி போடும் பணி தற்காலிகமாக நிறுத்தப்பட்டுள்ளது.\nஇந்த நிலையில், தமிழக அரசு கேட்டுக் கொண்டதற்கு இணங்க, 6 லட்சம் கோவிஷீல்டு தடுப்பூசிகள் புனேவில் இருந்து இன்று தமிழகம் அனுப்பி வைக்கப்படுகின்றன. தமிழகத்திற்கு இதுவரை 47லட்சம் கோவிஷீல்டு தடுப்பூசியும், 8லட்சம் கோவேக்சின் தடுப்பூசியும் கிடைக்கப்பெற்றுள்ளது.","link":"https:\/\/www.polimernews.com\/view\/144411-புனேவில்-இருந்து-6-லட்சம்-கோவிஷீல்டு-தடுப்பூசிகள்-இன்று-தமிழகம்-வருகை","image":["http:\/\/img.polimernews.com\/uploads\/web\/images\/original\/1618899362144411.jpg"],"pubdate":"Tue, 20 Apr 2021 11:44:15 +0530"},{"title":"நடிகர் விவேக்கிற்கு அஞ்சலி செலுத்தும் விதத்தில்... 'பிக்பாஸ்' பரணி செய்த காரியம்..! குவியும் வாழ்த்து..!","text":"கடந்த வாரம் மாரடைப்பு காரணமாக உயிரிழந்த நடிகரும், இயற்க்கை ஆர்வலருமான விவேக்கிற்கு பிக்பாஸ் பரணி அஞ்சலி செலுத்தியுள்ளார்.","link":"https:\/\/tamil.asianetnews.com\/gallery\/cinema\/actor-biggboss-bharani-tribute-to-actor-vivek-qrumli","image":"https:\/\/static.asianetnews.com\/images\/01f3pyak82y5gw1gsw18py1s0c\/1-jpg_760x400.jpg","pubdate":"Tue, 20 Apr 2021 11:42:55 +0530"},{"title":"கொஞ்சம்கூட அடங்காத கொரோனா.. இந்திய விமானங்களுக்கு தடை போட்ட ஆங்காங்..","text":"இந்தியாவில் கொரோனா வைரஸ் கட்டுக்கடங்காமல் பரவி வரும் நிலையில், பல்வேறு நாடுகள் இந்திய விமானங்களுக்கு தடை விதித்து வருகின்றன. அந்த வரிசையில் ஆங்காங் இந்திய நாட்டு விமானங்கள் தங்களது நாட்டில் தரையிறங்க தடைவிதித்துள்ளது. உலகம் முழுதும் கொரோனா வைரஸ் இரண்டாவது வேகமாக பரவி வருகிறது. குறிப்பாக இந்தியாவில் இந்த வைரஸ் கட்டுக்கடங்காமல் மக்களை கொத்துக் கொத்தாக தாக்கி வருகிறது.&nbsp;    சராசரியாக நாள் ஒன்றுக்கு 2 லட்சத்து 75 ஆயிரம் பேருக்கும் அதிகமானோர் பாதிக்கப்பட்டு வருகின்றனர். இதனால் வைரஸ் தொற்றை கட்டுப்படுத்த மத்திய மாநில அரசுகள் தீவிரம் காட்டி வருகின்றன. இந்நிலையில் கொரோனா அச்சம் காரணமாக, இந்தியாவுடனான விமான போக்குவரத்தை ஆங்காங் அரசு துண்டித்துக் கொண்டுள்ளது. இன்று முதல் அடுத்த 14 நாட்களுக்கு இந்தியாவிலிருந்து வரும் அனைத்து விமானங்களுக்கும் ஆங்காங் தரை இறங்க தடை விதிக்கப்பட்டு இருப்பதாக அந்நாட்டு அரசு அறிவித்துள்ளது. இதேபோல பிலிப்பைன்ஸ், பாகிஸ்தான் ஆகிய நாடுகளுடன் விமான போக்குவரத்தை அந்நாடு தடை செய்துள்ளது.    இந்த மாதம் இந்தியாவிலிருந்து விமானங்களில் ஹாங்காங் வந்த பயணிகளில் 50% பேருக்கு கொரோனா பாதிப்பு இருந்தது கண்டறியப்பட்டது. இதையடுத்து இந்த உத்தரவு பிறப்பிக்கப்பட்டுள்ளது. தங்கள் நாட்டிற்கு வருவோர் தங்கள் பயணத்திற்கு 72 மணி நேரத்திற்கு முன்பாகவே கொரோனா பரிசோதனை செய்து, பாதிப்பு இல்லை என உறுதி செய்த பின்னரே, தங்கள் நாட்டிற்குள் வர வேண்டும் என உத்தரவிட்டு இருக்கிறது. குறிப்பாக மும்பை- ஹாங்காங் வழித்தடத்தில் இயக்கப்படும் விஸ்தாரா விமானங்களை மே-2 ஆம் தேதி வரை ஆங்காங் அரசு ரத்து செய்துள்ளது குறிப்பிடத்தக்கது.&nbsp;","link":"https:\/\/tamil.asianetnews.com\/politics\/corona-dose-not-control-hong-kong-bans-indian-flights--qruml9","image":"https:\/\/static.asianetnews.com\/images\/01f3m2gk5mdy5zxqmdmxvxrj1k\/hongkong-jpg_760x400.jpg","pubdate":"Tue, 20 Apr 2021 11:42:46 +0530"},{"title":"வாக்கு எண்ணும் மையம்..! ஸ்ட்ராங் ரூம் அருகே வைஃபை ரூட்டர்..! பதற்றத்தில் விசிக வேட்பாளர்கள்..!","text":"விடுதலைச் சிறுத்தைகள் போட்டியிடும் செய்யூர் மற்றும் வானூர் தொகுதி வாக்குப்பதிவு எந்திரங்கள் வைக்கப்பட்டுள்ள ஸ்ட்ராங் ரூம் அருகே வைஃபை ரூட்டர்கள் பொருத்தப்பட்டிருந்தது அக்கட்சி வேட்பாளர்களை அதிர வைத்துள்ளது.  தமிழகத்தில் கடந்த ஏப்ரல் 6ந் தேதி சட்டப்பேரவை தேர்தல் நடைபெற்றது. அன்றைய தினம் பதிவான வாக்குகள் அடங்கிய இவிஎம் மெசின்கள் வாக்கு எண்ணும் மையங்களில் பாதுகாப்பாக வைக்கப்பட்டுள்ளன. இதற்காக தமிழகம் முழுவதும் 75 மையங்கள் தயார் செய்யப்பட்டு தொகுதிவாரியாக வாக்குப்பதிவு எந்திரங்கள் பாதுகாக்கப்பட்டு வருகின்றன. தேர்தல் முடிந்து ஒரு மாதத்திற்கு பிறகே வாக்குகள் எண்ணப்பட உள்ளன. அதாவது வரும் மே 2ந் தேதி தான் வாக்குகள் எண்ணப்பட உள்ளன. இதனால் வாக்குப்பதிவு எந்திரங்கள் உள்ள மையங்களில் அரசியல் கட்சியினர் கண்காணிப்பு பணிகளில் ஈடுபட்டு வருகின்றனர்.    அந்த வகையில் செய்யூர் தொகுதி விசிக வேட்பாளர் பனையூர் பாபு தினசரி காலை 11 மணி அளவில் வாக்கு எண்ணும் மையத்தில் தனது தொகுதிக்கு உட்பட்ட வாக்குப்பதிவு எந்திரங்களை பார்வையிட அனுமதிக்கப்பட்டுள்ளது. அந்த வகையில் நேற்று காலை வாக்குப்பதிவு எந்திரங்கள் இருக்கும் ஸ்ட்ராங்க் ரூமை பார்வையிட அவர் சென்றார். அப்போது ஸ்ட்ராங் ரூம் அறைக்கு அருகே உள்ள வாக்கு எண்ணும் அறையில் சிலர் இருந்துள்ளனர். அவர்கள் யாரென்று கேட்ட போது இணையதள இணைப்பு கொடுக்க வந்துள்ளதாக அதிகாரிகள் தரப்பில் கூறியுள்ளனர். இதனால் அதிர்ச்சி அடைந்து அந்த அறைக்குள் சென்று பார்த்த போது வைஃபை ரூட்டர் இருந்துள்ளது.    உடனடியாக வாக்குப்பதிவு எந்திரங்கள் உள்ள அறைக்கு அருகே வைஃபை ரூட்டரை எப்படி பொருத்தலாம் என்று பனையூர் பாபு அதிகாரிகளை கேள்வி எழுப்பியுள்ளார். அதற்கு வாக்கு எண்ணும் மையங்கள் அனைத்தையும் இணையதளம் மூலம் இணைக்க வேண்டியுள்ளது என்று அவர்கள் பதில் கூறியுள்ளனர். இதனை ஏற்க மறுத்த பனையூர் பாபு, வைஃபை ரூட்டர்கள் மூலம் வாக்குப்பதிவு எந்திரங்களை ஹேக் செய்ய முடியும்&nbsp;என்பதால் அதனை உடனடியாக அகற்ற வேண்டும் என்று அவர் வலியுறுத்தினார். ஆனால் அதனை ஏற்க அதிகாரிகள் மறுத்துவிட்டனர். இதனால் உடனடியாக வாக்கு எண்ணும் மையத்திலேயே அமர்ந்து பனையூர் பாபு தர்ணாவில் ஈடுபட்டார்.  இந்த நிலையில் நேற்று இரவு விடுதலைச் சிறுத்தைகள் சார்பில் வன்னியரசு போட்டியிடும் வானூர் சட்டமன்ற தொகுதிக்கான வாக்குப்பதிவு எந்திரங்கள் வைக்கப்பட்டுள்ள மையத்தில் மர்ம நபர்கள் நடமாட்டம் உள்ளதாக விசிக பொதுச் செயலாளர் ரவிக்குமாருக்கு தகவல் கிடைத்துள்ளது. இதனை அடுத்து அவர் தனது கட்சி நிர்வாகிகளுடன் வாக்கு எண்ணும் மையத்திற்குள் சென்றுள்ளார். அப்போது, வாக்குப்பதிவு எந்திரங்கள் வைக்கப்பட்டுள்ள ஸ்ட்ராங்க் ரூம் அருகே உள்ள அறையில் சிலர் இருந்துள்ளனர். அவர்கள் யார் என்று கேட்ட போது பிஎஸ்என்எல் ஊழியர்கள் என்றும் வைஃபை வசதி செய்து கொடுக்க வந்துள்ளதாகவும் கூறியுள்ளனர்.    இதற்கு எதிர்ப்பு தெரிவித்த ரவிக்குமார், வாக்குப்பதிவு எந்திரங்கள் உள்ள ஸ்ட்ராங் ரூம் அருகே வைஃபை வசதி எதற்கு என்று கேட்டு வாக்குவாதத்தில் ஈடுபட்டுள்ளார். அதற்கு வாக்கு எண்ணும் மையங்கள் அனைத்திலும் வைஃபை வசதி செய்யப்பட்டு வருவதாக கூறியுள்ளனர். இதனை ஏற்க மறுத்த ரவிக்குமார், அப்படி எந்த உத்தரவு யாரிடம் இருந்து வந்துள்ளது அதற்கான ஆணையை காட்ட வேண்டும் என்று கூறி போராட்டத்தில் ஈடுபட்டார். இப்படி ஒரே நாளில் விசிக வேட்பாளர்கள் போட்டியிடும் இரண்டு தொகுதிகளின் வாக்குப்பதிவு எந்திரங்கள் உள்ள அறைக்கு அருகே வைஃபை ரூட்டர்கள் பொருத்தும் முயற்சி அக்கட்சி வேட்பாளர்கள் அனைவரையும் அதிர்ச்சி அடைய வைத்துள்ளது.","link":"https:\/\/tamil.asianetnews.com\/politics\/vote-counting-center-wifi-router-near-strong-room-vck-candidates-in-tension--qrumjz","image":"http:\/\/static.asianetnews.com\/images\/01cxm6cg1j8hpn6ncx35cknv4g\/vanni-arasu_760x400.jpg","pubdate":"Tue, 20 Apr 2021 11:41:59 +0530"},{"title":"‘அப்செட்டில் வந்த என்னை வீடு போகும் வரை சிரிக்கவைத்த புகழ்’ ஷகிலா நெகிழ்ச்சி","text":"<p>விஜய் டிவியில் ஒளிபரப்பாகி ரசிகர்களிடையே பெரும் வரவேற்பைப் பெற்ற குக் வித் கோமாளி சீசன் 2 நிகழ்ச்சி கடந்த வாரம் நிறைவடைந்தது. இதில், போட்டியாளர்களாக நடிகை ஷகிலா, கனி, பவித்ரா லட்சுமி, நடிகர் அஸ்வின், டான்ஸ் மாஸ்டர் பாபா பாஸ்கர் உள்ளிட்டோர் கலந்துகொண்டனர். கோமாளிகளாக புகழ், தங்கதுரை, சுனிதா, ஷிவாங்கி, மணிமேகலை உள்ளிட்டோர் கலந்துகொண்டனர். இறுதிப் போட்டியில், குக் வித் கோமாளி சீசன் 2 டைட்டிலை கனி வென்றார். ஷகிலா ரன்னர் அப் 1 என இரண்டாம் இடத்தையும் அஸ்வின் ரன்னர் அப் 2 என மூன்றாம் இடத்தையும் பிடித்தனர்.<\/p>\n\n\n\n<p>குக் வித் கோமாளி நிகழ்ச்சி முடிந்த பிறகு, நடிகை ஷகிலா முதன்முறையாக ஒரு தனியார் ஊடகத்துக்கு பேட்டியளித்துள்ளார். அதில், குக் வித் கோமாளி நிகழ்ச்சி படப்பிடிப்பு நடந்து கொண்டிருந்தபோது, இரவு ஒரு தொலைபேசி அழைப்பால் அப்செட்டில் இருந்ததாகவும் அதனால், நிகழ்ச்சியில் முதல் ஒரு 10 நிமிடங்கள் இருந்துவிட்டு பிறகு வெளியேறிவிடலாம் என்று திட்டமிட்டிருந்ததாகவும் தெரிவித்துள்ளார். ஆனால், நிகழ்ச்சியில் கோமாளியாக பங்கேற்ற புகழ் என்னை வீட்டுக்கு செல்லும் வரை சிரிக்க வைத்தான் என்று கூறி நெகிழ்ந்துள்ளார்.<\/p>\n\n\n\n<figure class=\"wp-block-image size-large\"><img alt=\"\" class=\"wp-image-293776\" height=\"667\" src=\"https:\/\/tamil.indianexpress.com\/wp-content\/uploads\/2021\/04\/pugazh-2.jpg?w=1024\" width=\"1200\" \/><\/figure>\n\n\n\n<p>நடிகை ஷகிலா அந்த பேட்டியில் கூறியதாவது: “அன்றைக்கு நான் செம்ம அப்செட்டாக இருந்தேன். முந்தைய நாள் இரவு வந்த ஒரு தொலைபேசி அழைப்பால் அடுத்த நாள் வெளியேறிவிட்டு அந்த பிரச்சனையை சொல்லிவிடலாம் என்கிற முடிவில்தான் போனேன். அப்போது ஆலு பரோட்டா டிஷ் செய்ய வேண்டும் என டாஸ்க்..10 நிமிடம் முயற்சி செய்துவிட்டு வெளியேறிவிடலாம் என்று முடிவு செய்திருந்தேன்.<br \/>அப்போது அருகே இருந்த புகழ் இடம் ‘அடேய் சூடா இருக்கும்டா’ என சொல்லி முடிப்பதற்குள் சூடாக இருந்த உருளைக்கிழங்கில் கை வைத்துவிட்டு அலற நான் வீடு திரும்பும் வரை அதை நினைத்து சிரித்தேன். அப்படி, நான் சிரித்தது மக்களிடையே இப்படி வைரலாகும் என நினைக்கவே இல்லை. புகழ் தான் என்னை அம்மா என சொல்ல ஆரம்பித்தான்.” என்று குக் வித் கோமாளி நிகழ்ச்சி நடந்த நிகழ்வுகளை நெகிழ்ச்சியுடன் தெரிவித்தார்.<\/p>\n\n\n\n<p><strong>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a>&#8220;<\/strong><\/p>","link":"https:\/\/tamil.indianexpress.com\/entertainment\/vijay-tv-cook-with-comali-2-actress-shakila-interview-about-pugazh-293764\/","image":"https:\/\/tamil.indianexpress.com\/wp-content\/uploads\/2021\/04\/shakila.jpg","pubdate":"Tue, 20 Apr 2021 11:36:48 +0530"},{"title":"ஐசிஎஸ்இ 10 ஆம் வகுப்பு தேர்வு ரத்து செய்யப்படுவதாக அறிவிப்பு","text":"கொரோனா பாதிப்பால் நிலவும் மோசமான சூழல் காரணமாக மே 4 ஆம் தேதி முதல் நடைபெற இருந்த ஐசிஎஸ்இ 10 ஆம் வகுப்பு தேர்வு ரத்து செய்யப்படுவதாக அறிவிக்கப்பட்டுள்ளது.\nகடந்த சில தினங்களுக்கு முன் 10,12 ஆம் வகுப்பு தேர்வு ஒத்திவைக்கப்படுவதாக தெரிவித்திருந்த நிலையில் இந்த அறிவிப்பு வெளியாகி உள்ளது. மாணவர்கள் மற்றும் ஆசிரியர்களின் பாதுகாப்பே தங்களது உச்சபட்ச முன்னுரிமை என்று சிஐஎஸ்சிஇ வாரியம் தெரிவித்துள்ளது. 12 ஆம் வகுப்பு தேர்வு நடைபெறும் தேதி ஜூன் மாதம் அறிவிக்கப்படும் என்றும் தெரிவிக்கப்பட்டுள்ளது.","link":"https:\/\/www.polimernews.com\/view\/144410-ஐசிஎஸ்இ-10-ஆம்-வகுப்பு-தேர்வு-ரத்து-செய்யப்படுவதாக-அறிவிப்பு","image":["http:\/\/img.polimernews.com\/uploads\/web\/images\/original\/1618898679144410.jpg"],"pubdate":"Tue, 20 Apr 2021 11:32:04 +0530"},{"title":"கவலை தரும் 18% : தமிழகத்தின் இதர பகுதிகளை விட 2 மடங்கு கொரோனா சென்னையில்!","text":"<p><strong>Today Tamil News :<\/strong> சென்னையின் கொரோனா தொற்றானது நாளுக்கு நாள் அதிகரித்து வருகிறது. தமிழ்நாட்டின் தொற்று பரவல் விகிதமானது, 9.7 சதவீதமாக இருக்கும் நிலையில், சென்னையில் பரவல் விகிதமானது தமிழகத்தை காட்டிலும் இரு மடங்காக 18 சதவீதத்தை எட்டியுள்ளது. கடந்த ஆண்டு ஜூன் மாதத்தில் 24000 பேருக்கு தொற்று பாதித்திருந்த நிலையில், தற்போதைய நிலவரப்படி, 25, 011 பேருக்கு தொற்று உறுதி செய்யப்பட்டுள்ளது, என டைம்ஸ் ஆஃப் இந்தியா செய்தி வெளியிட்டுள்ளது. <\/p>\n\n\n\n<p>சென்னையை சேர்ந்த கொரோனா தொற்று பாதிப்பு தரவு ஆய்வாளர், விஜயானந்த் டைம்ஸ் ஆஃப் இந்தியாவிடம் கூறுகையில், ‘சென்னையில் தொற்றின் இரட்டிப்பு கால இடைவெளியானது எட்டு நாட்களாக இருந்து வருகிறது. தற்போதைய நிலை தொடர்ந்தால், ஒரு வாரத்தில் 50,000 தொற்றுகள் உறுதி செய்யபப்டும். தமிழ்நாடு முழுவதும் தொற்று இரட்டிப்பாகும் காலமானது ஒன்பது நாள்களாக உள்ளது. தொற்று பாதிப்பு இந்த விகிதத்திலே தொடர்ந்தால், அடுத்த ஆறு நாட்களில் கொரோனா பாதிப்புக்கு உள்ளாகி சிகிச்சைப் பெறுவோரின் எண்ணிக்கையானது ஒரு லட்சத்தைத் தொடும்’, என்றார்.<\/p>\n\n\n\n<p>தற்போது, சென்னை மாநகராட்சியில் கொரோனா சிகிச்சை மையங்களில் 1,500-க்கும் மேற்பட்டோர் சிகிச்சையில் இருந்து வருகின்றனர். தொற்று பாதிப்புக்கு உள்ளானவர்களில் 80 சதவீதத்துக்கும் மேலானோர் தங்களை வீடுகளில் தனிமைப்படுத்திக் கொண்டுள்ளனர். இந்நிலையில், எதிர்வரும் வாரங்களில் தொற்று பாதிப்பின் எண்ணிக்கையானது, மிக அதிகமாக இருக்கும் போது, மருத்துவமனையில் சிகிச்சைப் பெறுவோரின் எண்ணிக்கையானது கனிசமாக அதிகரிக்கக் கூடும், என நிபுணர்கள் கருத்து தெரிவித்துள்ளனர்.<\/p>\n\n\n\n<p>தொற்று நோய் நிபுணர் டாக்டர் எஸ். சுப்பிரமணியம் கூறுகையில், கொரோனா சிகிச்சைக்கான செயல்முறைகளை அரசு மேம்படுத்தவில்லை. கடந்த ஆண்டு மார்ச் மாதத்தில் பயன்படுத்தப்பட்ட நெறிமுறைகளையே இப்போது வரை பின்பற்றி வருகிறது. மருத்துவ நிபுணர்கள் விரைவான முடிவுகளை எடுக்க வேண்டிய நிர்பந்தத்தில் உள்ளனர்.<\/p>\n\n\n\n<p>முன்பு, பெரும்பாலும் வயதானவர்களிடமே கொரோனா அறிகுறிகள் பரவலாக தென்பட்டது. தற்போது, ஒரு குடும்பத்தில் ஒருவருக்கு கொரோனா தொற்று உறுதிப்படுத்தப்பட்டால், அவர்களுடன் தொடர்பில் இருந்த அனைவரும் தொற்று பாதிப்புக்கு உள்ளாகி வருகின்றனர். அவர்களில் பெரும்பாலோர் இளைஞர்களாக இருக்கின்றனர். தொற்று பாதித்தவர்களை வீட்டில் தனிமைப்படுத்துவதால், அவர்களின் குடும்பத்தாரும் தொற்றுக்கு உள்ளாவது ஆபத்தான நிலைக்கு அழைத்துச் செல்லும் என்பதால், அவர்களை வீடுகளில் தனிமைப்படுத்த அனுமதிக்கக் கூடாது. தொடர்ந்து பேசிய அவர், படுக்கை வசதி பற்றாக்குறை கடந்த ஆண்டை விட மிகவும் மோசமாக உள்ளது. வீடுகளில் தனிமைப்படுத்தி கொண்டுள்ள இளைஞர்கள் மருத்துவமனையில் அனுமதிக்கப்பட வேண்டும்’, என்றார்.<\/p>\n\n\n\n<p>கொரோனா தொற்று வேகமாக அதிகரித்து வரும் சூழலில், ஆக்ஸிஜன் படுக்கை வசதியின் தற்போதைய நிலையையும் தீவிரமாக கண்காணிக்க வேண்டும் என, தேசிய தொற்றுநோயியல் நிறுவனத்தின் உதவி இயக்குநர் டாக்டர். பி. கணேஷ் குமார் தெரிவித்தார். ஆக்ஸிஜன் உதவியுடன் சிகிச்சைப் பெற்று வருவோரும் நோயாளிகளின் எண்ணிக்கையை கணக்கிடுவதன் மூலம், அதற்கான தேவைகளை முன்கூட்டியே திட்டமிட உதவலாம் என அவர் குறிப்பிட்டுள்ளார்.<\/p>\n\n\n\n<p>தற்போதைய சூழலில், கொரோனா வைரஸ் தொற்றுக்கு அதிகமான இளைஞர்கள் பாதிக்கப்படுவதாக சென்னை மாநகாட்சி அதிகாரிகள் தெரிவித்துள்ளனர். ஒருவருக்கு தொற்று உறுதி செய்யப்படும் வேளையில், அவரோடு தொடர்பில் இருந்தவர்களில் குறைந்தபட்சம் பேருக்கு தொற்று உறுதி செய்யப்பட்டு வருகிறது. கடந்த ஆண்டு, தொற்று அதிகரித்திருந்த வேளையில், அறிகுறி உள்ளவர்களுக்கு மட்டுமே கொரோனா பரிசோதனை செய்யப்பட்டது. அவர்களில் பெரும்பாலானோருக்கு தொற்று பாதிப்பு ஏற்படவில்லை. ஆனால், தற்போது மாறிவிட்டது’ என்றனர்.<\/p>\n\n\n\n<p>சென்னையில் கொரோனா சிகிச்சை மையங்களில் 12,600 படுக்கை வசதிகளை தற்போது வரை கொண்டுள்ளது. இதன் ண்ணிக்கையை 20,000 ஆக உயர்த்த மாநகராட்சி தயாராக உள்ளது. ஆனால் இந்த எண்ணிக்கையும் பற்றாக்குறையானது தான் என எங்களுக்கு தெரியும் என, அவர்கள் குறிப்பிட்டுள்ளனர்.<\/p>\n\n\n\n<p><strong>“தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/tamilnadu\/chennai-covid-corona-peak-youngsters-doctors-experts-talks-pandemic-situation-293767\/","image":"https:\/\/tamil.indianexpress.com\/wp-content\/uploads\/2021\/04\/Corona-1.jpg","pubdate":"Tue, 20 Apr 2021 11:26:07 +0530"},{"title":"தமிழகத்தில் நேற்றுவரை முகக்கவசம் அணியாதது தொடர்பாக ரூ.8.67 கோடி அபராதம் வசூல்","text":"தமிழகத்தில் கொரோனா தடுப்பு விதிமுறைகளை மீறி முகக்கவசம் அணியாதவர்களிடம் நேற்றுவரை 8.67 கோடி ரூபாய் அபராதமாக வசூலிக்கப்பட்டுள்ளது.\nகொரோனா பாதிப்பு அதிகரித்து வருவதால் மக்கள் கட்டாயம்  முகக்கவசம் அணியவும், தனிமனித இடைவெளியை கடைப்பிடிக்கவும் அறிவிறுத்தப்பட்டு வரும் நிலையில் அதனை மீறுவோர் மீது வழக்கு பதிந்து அபராதம் விதிக்கப்பட்டு வருகிறது. அந்த வகையில் நேற்று மட்டும் தமிழகத்தில் முகக்கவசம் அணியாமல் இருந்ததாக  30 ஆயிரத்து 494 வழக்குகள் பதியப்பட்டுள்ளன. இந்நிலையில், நேற்றுவரை முகக்கவசம் அணியாதது தொடர்பாக 8 கோடியே 67 லட்சம் ரூபாயும், தனிமனித இடைவெளியை பின்பற்றாதது தொடர்பாக 70 லட்சத்து 85 ஆயிரம் ரூபாயும் அபராதமாக வசூலிக்கப்பட்டுள்ளது.","link":"https:\/\/www.polimernews.com\/view\/144409-தமிழகத்தில்-நேற்றுவரை-முகக்கவசம்-அணியாதது-தொடர்பாக-ரூ.8.67-கோடி-அபராதம்-வசூல்","image":["http:\/\/img.polimernews.com\/uploads\/web\/images\/original\/1618898385144409.jpg"],"pubdate":"Tue, 20 Apr 2021 11:24:56 +0530"},{"title":"துருக்கியில் கொரோனா தடுப்பூசிக்காக நீண்ட வரிசையில் காத்திருக்கும் மக்கள்","text":"துருக்கி தலைநகர் அங்காராவில்(Ankara) கொரோனா தடுப்பூசியை போட்டுக்கொள்ள, தடுப்பூசி முகாமுக்கு வெளியே ஆயிரக்கணக்கான மக்கள் நீண்ட வரிசையில் காத்திருக்கின்றனர்.\nபுதிய கொரோனா நோயாளிகள் அதிகம் பதிவாகும் நாடுகளின் பட்டியலில் துருக்கி நான்காவது இடத்தில் உள்ளது. இந்நிலையில் அங்கு சீனாவின் சினோவாக், அமெரிக்காவின் பைசர் ஆகிய தடுப்பூசிகள் கடந்த ஜனவரி மாதம் 14 ஆம் தேதி முதல் போடப்பட்டுவருகின்றன.\n8 கோடியே 40 லட்சம் மக்கள்தொகை கொண்ட துருக்கியில் இதுவரை சுமார் 2 கோடி பேருக்கு கொரோனா தடுப்பூசி போடப்பட்டுள்ளது.","link":"https:\/\/www.polimernews.com\/view\/144408-துருக்கியில்-கொரோனா-தடுப்பூசிக்காக-நீண்ட-வரிசையில்-காத்திருக்கும்-மக்கள்","image":["http:\/\/img.polimernews.com\/uploads\/web\/images\/original\/1618898464144408.jpg"],"pubdate":"Tue, 20 Apr 2021 11:23:30 +0530"},{"title":"BREAKING சென்னை அதிர்ச்சி சம்பவம்.. தனியார் மருத்துவமனையில் கொரோனா நோயாளி தூக்கிட்டு தற்கொலை..!","text":"சென்னை கேளம்பாக்கத்தில் உள்ள செட்டிநாடு மருத்துவமனையில் கொரோனா வார்டில் நோயாளி ஒருவர் தூக்கிட்டு தற்கொலை செய்து கொண்ட சம்பவம் பெரும் அதிர்ச்சியை ஏற்படுத்தியுள்ளது.&nbsp;  செங்கல்பட்டு மாவட்டம் கேளம்பாக்கத்தில் செட்டிநாடு தனியார் மருத்துவமனையில் கடந்த 16ம் தேதி அஸ்தினாபுரம் பகுதியை சேர்ந்த கோவிந்தசாமி மகன் ரங்கன் (51) என்பவர் கொரோனா பாதிக்கப்பட்டு சிகிச்சை பெற்று வந்தார்.&nbsp;    இந்நிலையில், இன்று மருத்துவமனையில் 3வது மாடியில் இருந்த ஜன்னலில் தூக்கிட்டு தற்கொலை செய்து கொண்டார். இதனையடுத்து, கேளம்பாக்கம் காவல் நிலையத்தில் தகவல் தெரிவிக்கப்பட்டது. சம்பவ இடத்திற்கு விரைந்த போலீசார் உடலை கைப்பற்றி பிரேத பரிசோதனைக்காக அரசு மருத்துவமனைக்கு அனுப்பி வைத்தனர்.&nbsp;    கொரோனா நோயாளியின் தற்கொலை குறித்து கேளம்பாக்கம் போலீசார் வழக்குப்பதிவு செய்து விசாரணை நடத்தி வருகின்றனர். சென்னையில் நாளுக்கு நாள் கொரோனா தொற்று அதிகரித்து வரும் நிலையில் இதுபோன்ற சம்பவம் பெரும் அச்சத்தை ஏற்படுத்தியுள்ளது. மருத்துவமனையில் கொடுக்கப்பட்ட மனஉளைச்சல் காரணமாக தற்கொலை செய்து கொண்டாரா? அல்லது வேறு ஏதேனும் காரணமாக என்பது குறித்து விசாரிக்கப்பட்டு வருகிறது.&nbsp;","link":"https:\/\/tamil.asianetnews.com\/tamilnadu-chennai\/chettinad-hospital-corona-patient-suicide-qrulij","image":"https:\/\/static.asianetnews.com\/images\/01etmc37q1m4b2j95dkfazdyj2\/hanged-jpg-710x400xt-jpg-710x400xt-jpg-710x400xt-jpg-710x400xt-jpg-710x400xt-jpg-710x400xt-jpg-710x400xt-jpg-710x400xt-jpg-710x400xt-jpg-710x400xt-jpg-710x400xt-jpg-710x400xt-jpg_760x400.jpg","pubdate":"Tue, 20 Apr 2021 11:19:31 +0530"},{"title":"ரயில் நிலையங்களில் விதிமீறல்.. களத்தில் இறங்கிய மாநகராட்சி அதிகாரிகள்.. சென்னையில் 3.90 கோடி அபராதம் வசூல்..","text":"சென்ட்ரல் ரயில் நிலைய வளாகத்தில் அரசின் பாதுகாப்பு விதிமுறைகளை பின்பற்றாத நபர்களிடமிருந்து அபராத தொகை வசூலிக்கப்படுகிறது என &nbsp;பெருநகர சென்னை மாநகராட்சி செய்திக்குறிப்பு ஒன்று வெளியிட்டுள்ளது. அதில் கூறியிருப்பதாவது:  பெருநகர சென்னை மாநகராட்சிக்குட்பட்ட பகுதிகளில் கொரோனா வைரஸ் தொற்று தடுப்பு மற்றும் பாதுகாப்பு நடவடிக்கைகள் மேற்கொள்ளப்பட்டு வருகின்றன. பொது இடங்களில் அரசின் பாதுகாப்பு வழிமுறைகளான முக கவசம் அணிதல், &nbsp;2 மீட்டர் இடைவெளியுடன் சமூக இடைவெளியை கடைப்பிடித்தால், அவ்வப்பொழுது கைகளை சோப்பு கரைசல் மற்றும் சானிடைசர் கொண்டு சுத்தப் படுத்திக் கொள்ளுதல், கடைகள் மற்றும் வணிக வளாகங்களில் வாயினில் கிருமிநாசினி திரவங்கள் வைத்தல், போன்ற வழிமுறைகளை கட்டாயம் பின்பற்ற மாநகராட்சியின் சார்பில் பல்வேறு விழிப்புணர்வு ஏற்படுத்தப்பட்டு உள்ளன.&nbsp;    பெருநகர சென்னை மாநகராட்சிக்குட்பட்ட பகுதிகளில் உள்ள வணிக நிறுவனங்கள், உணவகங்கள், அங்காடிகள் போன்றவற்றில் அரசின் பாதுகாப்பு வழிமுறைகள் பின்பற்றப்படுகின்றனவா என மாநகராட்சி அலுவலர்களால் தொடர்ந்து ஆய்வுகள் மேற்கொள்ளப்பட்டு பாதுகாப்பு வழிமுறைகளை பின்பற்றாத நிறுவனங்கள், கடைகள், உணவகங்கள் மற்றும் முக கவசம் அணியாதவர்களுக்கு அபராதம் விதிக்கப்பட்டு வருகிறது. பெருநகர சென்னை மாநகராட்சியில் கொரோனா வைரஸ் தொற்று தடுப்பு மற்றும் பாதுகாப்பு நடவடிக்கையின் ஒரு பகுதியாக &nbsp;நேற்று புரட்சித்தலைவி டாக்டர் எம்ஜிஆர் மத்திய ரயில் நிலைய வளாகத்தில் முக கவசம் அணியாத நபர்களிடமிருந்து 56 ஆயிரம் ரூபாய் மாநகராட்சி அலுவலர்களால் அபராதமாக வசூலிக்கப்பட்டது. மேலும் தென்னக ரயில்வே உதவி மேலாளர் திரு. முருகன் அவர்களை பெருநகர சென்னை மாநகராட்சி ராயபுரம் மண்டல அலுவலர் ஜி. தமிழ் செல்வன் அவர்கள் நேரில் சந்தித்து ரயில் நிலையங்களில் கொரோனா வைரஸ் தொற்று தடுப்பு மற்றும் பாதுகாப்பு நடவடிக்கைகளை மேற்கொள்வது தொடர்பாக ஆலோசனை மேற்கொண்டார்.&nbsp;    தொடர்ந்து அனைத்து ரயில் நிலையங்களிலும் தனிமனித இடைவெளி மற்றும் முகக் கவசம் அணிதல் போன்ற பாதுகாப்பு நடவடிக்கைகள் பின்பற்றப்படுகின்றன என்பதை ரயில்வே நிர்வாகம் உறுதி செய்ய வேண்டும் என பெருநகர் சென்னை மாநகராட்சியால் கேட்டுக்கொள்ளப்பட்டுள்ளது. பெருநகர சென்னை மாநகராட்சிக்குட்பட்ட பகுதிகளில் உள்ள நிறுவனங்கள், கடைகள், உணவகங்கள் மற்றும் தனி நபர்களிடம் இருந்து 18-4-2021 அன்று வரை மொத்தம் 3.90 கோடி அபராத தொகையை வசூலிக்கப்பட்டுள்ளது. அபராத தொகை வசூலிப்பது என்பது அரசின் நோக்கமல்ல, பொதுமக்கள் தங்களின் தவறை உணர்ந்து பாதுகாப்பு வழிமுறைகளை பின்பற்ற இதுபோன்ற நடவடிக்கைகள் மேற்கொள்ளப்படுகின்றன. இவ்வாறு அதில் கூறப்பட்டுள்ளது.&nbsp;","link":"https:\/\/tamil.asianetnews.com\/politics\/irregularities-in-railway-stations-corporation-officials-who-landed-in-the-field-3-90-crore-fines-collected-in-chennai--qruld4","image":"https:\/\/static.asianetnews.com\/images\/01db4phgr0vkff2sasghh7khr0\/chennai-corporation-3_760x400.gif","pubdate":"Tue, 20 Apr 2021 11:16:17 +0530"},{"title":"முன்னாள் பிரதமர் மன்மோகன்சிங்கின் உடல் நிலை சீராக உள்ளது - அமைச்சர் ஹர்ஷ்வர்தன் தகவல்","text":"கொரோனா தொற்றால் பாதிக்கப்பட்டு சிகிச்சை பெற்று வரும் முன்னாள் பிரதமர் மன்மோகன்சிங்கின் உடல் நிலை சீராக இருப்பதாக மத்திய சுகாதாரத்துறை அமைச்சர் ஹர்ஷ்வர்தன் தெரிவித்துள்ளார்.\nஇது தொடர்பாக டிவிட்டரில் பதிவிட்டுள்ள அவர், மன்மோகன்சிங்கிற்கு சிறந்த சிகிச்சை அளிக்கப்படுவதாகவும், விரைவில் அவர் குணமடைய பிரார்த்தனை செய்வதாகவும் குறிப்பிட்டுள்ளார்.\nகாய்ச்சல் காரணமாக டெல்லி எய்ம்ஸ் மருத்துவமனையில் நேற்று அனுமதிக்கப்பட்ட மன்மோகன் சிங்கிற்கு, கொரோனா பாதிப்பு உறுதி செய்யப்பட்டது. 88 வயதான காங்கிரஸ் மூத்த தலைவர் மன்மோகன்சிங், கோவாக்சின் கொரோனா தடுப்பூசியின் இரண்டு டோஸ்களையும் போட்டுக் கொண்டவர் என்பது குறிப்பிடத்தக்கது.","link":"https:\/\/www.polimernews.com\/view\/144407-முன்னாள்-பிரதமர்-மன்மோகன்சிங்கின்-உடல்-நிலை-சீராக-உள்ளது---அமைச்சர்-ஹர்ஷ்வர்தன்-தகவல்","image":["http:\/\/img.polimernews.com\/uploads\/web\/images\/original\/1618897757144407.jpg"],"pubdate":"Tue, 20 Apr 2021 11:10:02 +0530"},{"title":"இரவு நேர ஊரடங்கு அமலுக்கு வருவதால் பகலில் இயக்கப்படும் தொலைதூர பேருந்துகள்","text":"இன்று முதல் இரவுநேர ஊரடங்கு அமல்படுத்தப்படவிருக்கும் நிலையில், திருச்சி, மதுரை, நெல்லை உள்ளிட்ட பகுதிகளிலிருந்து இரவில் நீண்ட தூரம் இயக்கப்படும் பேருந்துகள், பகலில் இயக்கப்பட்டன. \nகொரோனா பரவலின் இரண்டாம் அலை பரவலால் தமிழகம் முழுவதும் இன்று இரவு முதல் இரவுநேர ஊரடங்கு அமல்படுத்தப்படவுள்ளன. இதனால் இரவு 10 மணிக்கு மேல் பேருந்து சேவைக்கு தடை விதிக்கப்பட்டுள்ளது. இதனால் நெல்லை, திருச்சி, மதுரை உள்ளிட்ட பகுதிகளிலிருந்து சென்னை மற்றும் பிற மாநிலங்களுக்கு இரவில் செல்லும் பேருந்துகள் பகல்நேர பேருந்துகளாக இயக்கப்பட்டன. அதேபோல் சென்னை கோயம்பேட்டிலிருந்து தென் மாவட்டங்களுக்கும் பேருந்துகள் இயக்கப்பட்டன. புறப்படும் இடத்திலிருந்து இரவு 8 மணி முதல் 9.30 க்குள் சேருமிடத்தை அடையும் பேருந்துகள் மட்டுமே இயக்கப்பட்டன.\nகொரோனா தடுப்பு நடவடிக்கையாக பேருந்தில் பயணிக்கும் அனைவருக்கும் வெப்ப பரிசோதனை செய்யப்பட்டு, முகக்கவசம் கட்டாயமாக்கப்பட்டுள்ளது. பேருந்துகள் கிருமி நாசினி மூலம் தூய்மைப்படுத்தப்பட்ட பின்னரே பயணிகள் ஏற அனுமதிக்கப்பட்டனர். நெல்லை, மதுரையில் வழக்கமாக இயக்கப்படும் பேருந்துகள் மட்டுமே இயக்கப்படுவதாகவும், கூடுதல் பேருந்துகள் ஏதும் இயக்கப்படவில்லை என போக்குவரத்துத்துறையினர் தெரிவிக்கின்றனர்.\nஇதேபோல் கோயம்பேட்டில் இருந்து நாளொன்றுக்கு 380 தொலைதூர பேருந்துகள் இயக்கப்பட்டு வரும் நிலையில் இன்று காலை 10 மணி வரை 80 பேருந்துகள் மட்டும் இயக்கப்பட்டதாக மாநகர போக்குவரத்துதுறை தெரிவித்துள்ளது.","link":"https:\/\/www.polimernews.com\/view\/144406-இரவு-நேர-ஊரடங்கு-அமலுக்கு-வருவதால்-பகலில்-இயக்கப்படும்-தொலைதூர-பேருந்துகள்","image":["http:\/\/img.polimernews.com\/uploads\/web\/images\/original\/1618897284144406.jpg"],"pubdate":"Tue, 20 Apr 2021 11:07:24 +0530"},{"title":"கொரோனா பரவல் எதிரொலி : சுற்றுலா தலங்கள் மூடல்","text":"கொரோனா பரவல் காரணமாக, அரசு அறிவித்தப்படி தமிழகம் முழுவதும் அனைத்து சுற்றுலா தலங்களும் மூடப்பட்டுள்ளன.\nதமிழகத்தில் கொரோனா தொற்று அதிகரித்து வரும் நிலையில், அரசு அறிவித்துள்ள பல்வேறு புதிய கட்டுப்பாடுகள் இன்று முதல் அமலுக்கு வந்துள்ளன. அதன்படி தமிழகம் முழுவதும் அனைத்து சுற்றுலா தளங்களும் மூடப்பட்டுள்ளன.\n கன்னியாகுமரி மாவட்டத்திலுள்ள சர்வதேச சுற்றுலாதலமான திரிவேணி சங்கமம், விவேகானந்த மண்டபம், திருவள்ளுவர் சிலை மற்றும் திற்பரப்பு அருவி ஆகிய இடங்களில் சுற்றுலா பயணிகள் அனுமதிக்கப்படவில்லை. திருவள்ளுவர்சிலை, விவேகானந்தா பாறைக்கு செல்லும் படகு சேவையும் நிறுத்தப்பட்டுள்ளது. அங்குள்ள அனைத்து கடைகளும் மூடப்பட்டு, போலீசார் தீவிர கண்காணிப்பு பணியில் ஈடுபட்டு வருகின்றனர். திற்பரப்பு அருவி நுழைவு வாயிலும் பூட்டப்பட்டுள்ளது.","link":"https:\/\/www.polimernews.com\/view\/144405-கொரோனா-பரவல்-எதிரொலி-:-சுற்றுலா-தலங்கள்-மூடல்","image":["http:\/\/img.polimernews.com\/uploads\/web\/images\/original\/1618897036144405.jpg"],"pubdate":"Tue, 20 Apr 2021 11:04:24 +0530"},{"title":"கொரோனா 2-வது அலை : அமெரிக்க குடிமக்கள் இந்திய பயணத்தை தவிர்க்க அறிவுறுத்தல்","text":"<p>இந்தியாவில் கொரோனா தொற்று பாதிப்பு உச்சம் தொட்டு வருவதால், தனது குடிமக்கள் இந்திய பயணத்தை தவிர்க்க வேண்டும் என்று அமெரிக்கா அறிவுறுத்தியுள்ளது.<\/p>\n\n\n\n<p>சீனாவில் கடந்த 2019-ம் ஆண்டு கண்டறியப்பட்ட கொரோனா தொற்று பாதிப்பு தற்போது உலகம் முழுவதும் பெரும் அச்சுறுத்தலை ஏற்படுத்தி வருகிறது. ஒரு வருடத்திற்கு மேலாகியும் பாதிப்பு சற்றும் குறையாத நிலையில், கொரோனா தொற்று அதிகம் உள்ள நாடுகளின் பட்டியலில், அமெரிக்கா முதலிடத்திலும், பிரேசில் 2-வது இடத்திலும், இந்தியா 3-வது இடத்திலும் உள்ளது. இதில் கடந்த ஆண்டு இறுதியில் இந்தியாவில் கனிசமாக குறைந்த கொரோனா தொற்று கடந்த சில மாதங்களாக மீண்டும் உச்சம் பெற்று வருகிறது. இதனால் கொரோனா தடுப்பு நடவடிக்கை குறித்து மத்திய மாநில அரசு தீவிர ஆலோசனையில் ஈடுபட்டு வருகிறது.<\/p>\n\n\n\n<p>இந்நிலையில், இந்தியாவில் கொரோனா தொற்று பாதிப்பு அதிகரித்து வருவதால், தனது குடிமக்கள் இந்தியாவுக்கு பயணம் செய்வதைத் தவிர்க்க வேண்டும் என்று அமெரிக்காவின் நோய் கட்டுப்பாடு மற்றும் தடுப்பு மையங்கள் (சி.டி.சி) &nbsp;அறிவுறுத்தியுள்ளது. இது தொடர்பாக சி.டி.சி தனது ஆலோசனையில், இந்தியாவில் &#8220;மிக உயர்ந்த அளவிலான கோவிட் -19&#8221; இருப்பதாக குறிப்பிட்டுள்ளது.<\/p>\n\n\n\n<p><strong>இது தொடர்பாக சி.டி.சி வெளியிட்டுள்ள அறிக்கையில்,<\/strong><\/p>\n\n\n\n<p>இந்தியாவில் தற்போதைய தற்போது கொரோனா தொற்றின் 2-வது அலை தீவிரமடைந்து வருவதால், தடுப்பூசி போடப்பட்ட பயணிகள் கூட கொரோனா தொற்றுக்கு ஆளாவதும், &nbsp;அவர்கள் மூலமாக கொரோனா தொற்று பரவும் அபாயமும் உள்ளது. இதனால் அமெரிக்க குடிமக்கள் இந்தியாவுக்கான அனைத்து பயணங்களையும் தவிர்க்க வேண்டும். நீங்கள் இந்தியாவுக்குச் செல்ல வேண்டும் என்றால், பயணத்திற்கு முன் முழுமையாக தடுப்பூசி போட்டுக்கொள்ளூங்கள்.<\/p>\n\n\n\n<p>பயணிகள் அனைவரும் முக்கவசம் மற்றும் 6 அடி சமூக இடைவெளியை கடைபிடிக்க வேண்டும் என்றும், மக்கள் கூட்டத்தைத் தவிர்க்க வேண்டும், என்றும், அடிக்கடி கைகளைக் கழுவ வேண்டும் அறிவுறுத்தியுள்ளது. மேலும் தடுப்பூசி போட்டுக்கொண்ட பயணிகளுக்கான பயண பரிந்துரைகளையும் வெளியிட்டுள்ள சி.டி.சி &nbsp;“நீங்கள் முழுமையாக தடுப்பூசி போட்டுக்கொண்டால், அமெரிக்காவிலிருந்து வெளியேறுவதற்கு முன்பு பரிசோதனை செய்ய வேண்டிய அவசியமில்லை. &nbsp;மேலும் நீங்கள் திரும்பி வந்த பிறகு சுய தனிமைப்படுத்த வேண்டியதில்லை.<\/p>\n\n\n\n<p>முன்னதாக திங்களன்று, (நேற்று) பிரிட்டன் தனது &#8220;சிவப்பு பட்டியலில்&#8221; இந்தியாவை சேர்க்கப்படுவதாக அறிவித்ததுள்ளது. மேலும் இந்த நாட்டிலிருந்து வருகை தரும் அனைவருக்கும் தடை விதித்துள்ள நிலையில், அங்கு சென்றவர்கள் திரும்பி வரும்போது 10 நாட்கள் அரசாங்கத்தால் அங்கீகரிக்கப்பட்ட தனிமைப்படுத்தப்பட்ட ஹோட்டலில் தங்குவதற்கு கட்டணம் செலுத்த வேண்டும். இந்தியாவில் கொரோனா தொற்று பாதிப்பு காரணமாக மேலும் ஞாயிற்றுக்கிழமை, ஹாங்காங் தனது விமானங்களைத் தடைசெய்தது. மேலும் இந்தியாவிலிருந்து வரும் பயணிகளை நியூசிலாந்து தடை செய்தது.<\/p>\n\n\n\n<p>&#8220;தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/p>","link":"https:\/\/tamil.indianexpress.com\/india\/india-covid-19-update-us-us-advises-its-citizens-avoid-india-traveling-293748\/","image":"https:\/\/tamil.indianexpress.com\/wp-content\/uploads\/2021\/04\/Delhi-airport.jpg","pubdate":"Tue, 20 Apr 2021 10:58:29 +0530"},{"title":"இளம்  பெண்களை குறிவைத்து ஆபாச உரையாடல்.. திரைப்பட நடிகர் மீது புகார்..","text":"18 வயதிற்கு கீழ் உள்ள பள்ளி மாணவிகளை குறிவைத்து ஆபாச உரையாடலில் ஈடுபடுவதாக திரைப்பட நடிகர் டேனியல் ஆனி போப் மீது சமூக வலைதளங்களில் குற்றச்சாட்டு எழுந்து வருகிறது.  \"பிரண்டே... லவ் மேட்டரே... பீல் ஆயிட்டாப்ல... &nbsp;ஆஃப் சாப்டா கூல் ஆயிடுவாப்ல\" என்ற திரைப்பட வசனத்தின் மூலம் பிரபலமானவர் காமெடி நடிகர் டேனியல் ஆனி போப். இவர் பொல்லாதவன், இதற்கு தானே ஆசைப்பட்டாய் பாலகுமாரா, இரண்டாம் குத்து உள்ளிட்ட பல தமிழ் திரைப்படங்களில் காமெடி நடிகராக நடித்துள்ளது மட்டுமல்லாமல் தனியார் தொலைக்காட்சியில் வெளியான 100 நாள் நிகழ்ச்சி ஒன்றிலும் போட்டியாளராக பங்குபெற்றார்.&nbsp;    இந்நிலையில் &nbsp;டேனியல் இன்ஸ்டாகிராம், முகநூல் போன்ற சமூக வலைதளங்களில் 18 வயதிற்கு கீழுள்ள பள்ளி பெண்களை குறிவைத்து ஆபாசமாக &nbsp;உரையாடும் புகைப்படங்கள் வெளியாகி பரப்பரப்பை ஏற்படுத்தியுள்ளது. ஜேசன் சாமுவேல் என்ற நபர் தனது சமூக வலைதள பக்கத்தில் டேனி இளம் பெண்களிடம் தாமாக முன்வந்து ஆபாசமாக பேசி வருவதாக குற்றம் சாட்டியதோடு, அந்த உரையாடலையும் ஆதாரமாக காண்பித்துள்ளார். மேலும், மேலும் கடந்த 2014 ஆம் ஆண்டு முதல் டேனியல் இளம் பெண்களிடம் தான் ஒரு நடிகரென அறிமுகமாகி அவரது வலையில் &nbsp;விழ வைத்து ஆபாசமாக பேசி வருவதாகவும், இளம் பெண்கள் என்பதால் மானத்திற்கு பயந்து புகார் கொடுக்க முன்வர தயங்குவதாகவும் ஜேசன் சாமுவேல் தெரிவித்துள்ளார்.  இதுமட்டுமின்றி நடிகர் டேனி இன்ஸ்டாகிராமில் பேசி இளம்பெண் ஒருவரை வலுக்கட்டாயமாக அவரது அறையில் சந்தித்து பாலியல் தொல்லை கொடுத்ததாகக்கூறி, பாதிக்கப்பட்ட பெண் பேசிய ஆடியோவையும் ஜேசன் சாமுவேல் தனது சமூக வலைதள பக்கத்தில் வெளியிட்டு பரபரப்பை ஏற்படுத்தியுள்ளார். இந்த வீடியோ மற்றும் டேனியல் பெயரில் பல்வேறு உரையாடல்கள் அடங்கிய புகைப்படங்கள் சமூக வலைதளங்களில் வைரலாகி சர்ச்சையை ஏற்படுத்தி வந்தது.&nbsp;    இந்நிலையில் டேனியல் ஆனி போப் தரப்பு வழக்கறிஞர் ரகுமான் அறிக்கை ஒன்றை வெளியிட்டார். அதில் கடந்த 4 நாட்களாக டேனியல் குறித்து சமூக வலைதளங்களில் பரவி வரக்கூடிய வீடியோ, புகைப்படங்கள், அனைத்தும் போலியானவை எனவும் தனது பெயரை கெடுக்கவே இது போன்ற செயலில் சில விஷமிகள் ஈடுபடுவதாக டேனியல் தரப்பில் கூறப்பட்டுள்ளது.&nbsp;  மேலும் தன்னை பற்றி அவதூறாக பதிவிட்டு வரும் வீடியோக்கள், புகைப்படங்கள், மீம்ஸ் போன்றவைகளை சமூக வலைதளங்களில் இருந்து சம்மந்தப்பட்ட நபர்களே உடனடியாக நீக்க வேண்டும் எனவும் இல்லையென்றால் சைபர் கிரைம் பிரிவில் புகார் அளிக்கப்படும் எனவும் அவதூறு வழக்கு ஒன்றும் தொடர உள்ளதாகவும் டேனியல் தரப்பு தெரிவித்துள்ளது. இச்சம்பவம் தொடர்பாக பாதிக்கப்பட்ட பெண்கள் இதுவரை காவல் நிலையங்களில் புகார் அளிக்கவில்லை எனவும் அளித்தால் விசாரணை செய்து உரிய நடவடிக்கை எடுக்கபடும் எனவும் காவல்துறை தரப்பில் தகவல் தெரிவிக்கப்பட்டுள்ளது.&nbsp;","link":"https:\/\/tamil.asianetnews.com\/cinema\/porn-conversation-targeting-young-women-complaint-against-film-actor--qrukgx","image":"https:\/\/static.asianetnews.com\/images\/01f3pvnp5yn2ehn7tdxfsddpwa\/deni-1-jpg_760x400.jpg","pubdate":"Tue, 20 Apr 2021 10:56:58 +0530"},{"title":"கொரோனா இரண்டாம் அலை; சென்னை அரசு மருத்துவமனைகளின் நிலை என்ன?","text":"<p>Coronavirus second wave Chennai : சென்னையில் உள்ள ஐந்து பெரிய மருத்துவமனைகளில் மொத்தமாக 4368 படுக்கைகள் உள்ளன. ஏப்ரல் 18ம் தேதியின் போது 3,002 படுக்கைகள் நிரம்பியுள்ளது. கிண்டியில் செயல்பட்டு வரும் அரசு கொரோனா மருத்துவமனையின் உள்ள அனைத்து படுக்கைகளும் நிரம்பியுள்ளது. டிஸ்சார்ஜ் எண்ணிக்கையை பொறுத்து புதிதாக காத்திருக்கும் நோயாளிகள் அனுமதிக்கப்படுகிறார்கள்.<\/p>\n\n\n\n<p>இது குறித்து தி இந்து வெளியிட்டிருக்கும் செய்திக் குறிப்பு ஒன்றில், எங்களின் அனுமதிகள் டிஸ்சார்ஜ் ஆகும் நபர்களின் எண்ணிக்கையை கொண்டே அமைந்துள்ளது. என்.டி.எஸ்.ஐ. வளாகத்தில் கொரோனா சிகிச்சை வளாகம் வைத்துள்ளோம். அளவான அறிகுறிகள், அறிகுறிகள் அற்ற நோயாளிகள் மற்றும் இணை நோய் இல்லாமல் இருக்கும் இளம் நோயாளிகளை சோதனைக்கு பிறகு சி.சி.சி.க்கு அனுப்புகிறோம் என்று கொரோனா மருத்துவமனையின் இயக்குநர் கே. நாராயண சாமி குறியதை குறிப்பிட்டிருந்தது.<\/p>\n\n\n\n<p><a href=\"https:\/\/tamil.indianexpress.com\/explained\/how-second-surge-is-different-293453\/\" rel=\"noreferrer noopener\" target=\"_blank\"><strong>மேலும் படிக்க : கொரோனா இரண்டாம் அலை எப்படி வித்தியாசமானது?<\/strong><\/a><\/p>\n\n\n\n<h2>சென்னை ராஜீவ் காந்தி அரசு மருத்துவமனை<\/h2>\n\n\n\n<p>சென்னை ராஜீவ் காந்தி அரசு மருத்துவமனையில் மேலும் 250 புதிய படுக்கைகள் இணைக்கப்பட உள்ளது. முன்னதாக 60% பேருக்கு நோய் தொற்று அறிகுறிகள் இல்லாமலும், 40% பேருக்கு நோய் தொற்று அறிகுறிகளும் இருந்தன. ஆனால் தற்போது அதிக அளவில் நோய் தொற்று அறிகுறிகள் இருக்கும் நபர்களே மருத்துவமனைக்கு வருகின்றனர். அவர்களில் நிறைய பேருக்கு ஆக்ஸிஜன் தேவைப்படுகிறது. எனவே அவர்கள் மருத்துவமனையில் அனுமதிக்கப்படுகின்றனர்.<\/p>\n\n\n\n<h2>ஆக்ஸிஜன் அளவு<\/h2>\n\n\n\n<p>நாள் ஒன்றுக்கு நான்கு மருத்துவர் குழு நோயாளிகளை முழு நேரமும் கவனித்து வருகின்றனர். அவர்களுக்கு நோய் அறிகுறிகளில் ஏதேனும் பிரச்சனை உள்ளதா அல்லது ஆக்ஸிஜன் செறிவு நிலை என்ன என்பதை அவர்கள் மேற்பார்வையிட்டு வருகின்றனர். நாள் ஒன்றுக்கு எட்டு முறை ஆக்ஸிஜன் செறிவு குறித்து சோதனை நடத்தப்பட்டு வருகிறது.<\/p>\n\n\n\n<h2>நோய் தொற்று ஏற்பட்டு 5 &#8211; 9 நாட்கள் மிகவும் முக்கியமானது<\/h2>\n\n\n\n<p>நோய் தொற்று ஏற்பட்டு, சுவாச பிரச்சனையால் ஒருவர் மருத்துவமனைக்கு வருகின்ற பட்சத்தில் நோய் தொற்று அதிகரிக்கும் போது நான்கு அல்லது ஐந்தாவது நாளில் ஆக்ஸிஜன் அளவு அதிகரிக்கிறது. ஐந்தாவது முதல் 9வது நாள் வரை நோயின் தன்மை அதிகரிக்கிறது. முதல் நாளிலேயே மருத்துவமனையில் அனுமதிக்கப்படும் நபர்களுக்கு இத்தகைய தாக்கம் ஏற்படுவதில்லை.<\/p>\n\n\n\n<p>ஓமந்தூரார் அரசு மருத்துவமனையில் இரண்டு புறநோயாளிகள் பிரிவு செயல்பட்டு வருகிறது. ஒன்று பாஸிட்டிவ் நோயாளிகளுக்கு மற்றொன்று சந்தேகத்திற்குரிய அறிகுறிகளுடன் வரும் நபர்களுக்கானது. வரும் நாட்களில் அதிக படுக்கை வசதிகளும், அதிக மருத்துவ பணியாளர்களும் நியமிக்கப்படுவார்கள் என்று கூறப்பட்டுள்ளது.<\/p>\n\n\n\n<p><a href=\"https:\/\/tamil.indianexpress.com\/india\/oxygen-shortage-hits-states-delhi-sends-an-sos-to-centre-emergency-293344\/\" rel=\"noreferrer noopener\" target=\"_blank\"><strong>மேலும் படிக்க : ஆக்ஸிஜன் பற்றாக்குறையில் மாநிலங்கள்; மத்திய அரசுக்கு “எமெர்ஜென்சி” சிக்னல் அனுப்பிய டெல்லி<\/strong><\/a><\/p>\n\n\n\n<p>ஞாயிற்றுக்கிழமை அன்று 25000 நபர்கள் கொரோனா தொற்றுக்கு சிகிச்சை பெற்று வருகின்ற நிலையில், மருத்துவமனைகள் கூடுதல் படுக்கை வசதிகள் மற்றும் ஆக்ஸிஜன் விநியோகத்தில் கூடுதல் கவனம் செலுத்தி வருகின்றன.<\/p>\n\n\n\n<p><strong>தமிழ் இந்தியன் எக்ஸ்பிரஸின் அனைத்து செய்திகளையும் உடனுக்குடன் டெலிகிராம் ஆப்பில் பெற <a href=\"https:\/\/t.me\/ietamil\" rel=\"noreferrer noopener\" target=\"_blank\">https:\/\/t.me\/ietamil<\/a><\/strong><\/p>","link":"https:\/\/tamil.indianexpress.com\/tamilnadu\/coronavirus-second-wave-chennai-government-hospitals-monitor-beds-and-oxygen-293747\/","image":"https:\/\/tamil.indianexpress.com\/wp-content\/uploads\/2021\/04\/Sunday-night-lockdown-announced-in-Tamil-Nadu.jpg","pubdate":"Tue, 20 Apr 2021 10:47:31 +0530"},{"title":"தேர்தல் முடிந்ததும்... மீண்டும் திரைப்படத்தில் கவனம் செலுத்தும் உதயநிதி! துவங்கியது படப்பிடிப்பு!","text":"ஹிந்தியில் கடந்த 2019 ஆம் ஆண்டு, இயக்குனர் அனுபவ் சின்ஹா இயக்கத்தில் வெளியாகி, மிகப்பெரிய வெற்றி பெற்ற திரைப்படம் 'Article 15 '. ஆயுஷ்மான் குரானை நாயகனாக நடித்திருந்த இந்த திரைப்படம் குறைந்த அளவிலான பட்ஜெட்டில் எடுக்கப்பட்டு, மிகப்பெரிய லாபம் பார்த்தது. தற்போது இந்த படம் தமிழில் ரீமேக் செய்யப்பட்டு வரும் நிலையில், இதில் ஹீரோவாக உதயநிதி நடிக்கிறார்.  சட்டப்பேரவை தேர்தல் &nbsp;ஏப்ரல் மாதம் 6 ஆம் தேதி நடந்து முடிந்த நிலையில், தேர்தலுக்காக தமிழகம் முழுவதும் திமுக வேட்பாளர்களை ஆதரித்து பிரச்சாரம் மேற்கொண்டார் என்பது அனைவரும் அறிந்ததே. தேர்தல் முடிந்த நிலையில், சில தினங்கள் ஓய்வில் இருந்த உதயநிதி மீண்டும் திரைப்படங்கள் நடிப்பதில் கவனம் செலுத்த துவங்கியுள்ளார்.    அந்த வகையில், பாலிவுட் திரையுலகில் சூப்பர் ஹிட் வெற்றி பெற்ற “Article 15” படத்தின் தமிழ் பதிப்பின் படப்பிடிப்பில் கலந்து கொண்டுள்ளார். சில தினங்களுக்கு முன் பொள்ளாச்சியில் துவங்கிய இப்படத்தின் படப்பிடிப்பில் நடிகர் உதயநிதி&nbsp;ஸ்டாலின், இன்று கலந்து கொண்டார். படப்பிடிப்பு துவங்கும் முன் படக்குழுவினருடன் இணைந்து மறைந்த நடிகர் விவேக் அவர்களுக்கு அஞ்சலி செலுத்தினர்.    இந்த படத்தை, கனா படத்தை இயக்கி மிகப்பெரிய வெற்றி கொடுத்த, பாடகரும், நடிகருமான... அருண் ராஜா காமராஜ் இயக்குகிறார். Zee Studios மற்றும் போனி கபூரின் Bayview Projects வழங்க Romeo Pictures சார்பாக ராகுல் இந்த படத்தை தயாரிக்க உள்ளார் தயாரிக்கும் &nbsp;M. செண்பகமூர்த்தி இணை தயாரிப்பாளர் என்பது குறிப்பிடத்தக்கது.","link":"https:\/\/tamil.asianetnews.com\/cinema\/actor-udhayanidhi-again-concentrate-for-movies-qrujzf","image":"https:\/\/static.asianetnews.com\/images\/01f3pv8r6yj3wcxps0th95rhf3\/3c644122-17da-402f-a119-83315e1b71f6-jpg_760x400.jpg","pubdate":"Tue, 20 Apr 2021 10:46:27 +0530"},{"title":"17 வயது சிறுமிக்கு பாலியல் தொல்லை... பிக்பாஸ் பிரபலம் மீது பகீர் புகார்..!","text":"விஜய் டிவியில் கமல்ஹாசன் தொகுத்து வழங்கிய பிக் பாஸ் நிகழ்ச்சியின் 2வது சீசனில் பங்கேற்று மக்களுக்கு பிரபலமானார் டேனியல் போப். இவர் நடிகர் தனுஷ் நடித்த ‘பொல்லாதவன்’படத்தில் அறிமுகமானவர். அதன்பின்னர், நடிகர் விஜய் சேதுபதி நடித்த ‘இதற்குதானே ஆசைப்பட்டாய் பாலகுமாரா’ படத்தில் ரொம்ப சுமார் மூஞ்சி குமாரு என்ற கதாபாத்திரத்தில் நடித்து பிரபலமானார். அந்த படத்தில் வரும் “பிரண்டு பீல் ஆயிட்டாரு” என்ற வசனம் மக்களிடையே மிகவும் பரிட்சயம். &nbsp; அதையடுத்து, பிக் பாஸ் நிகழ்ச்சியில் கலந்துகொண்டார். அப்போது தனது நீண்ட நாள் காதலித்து வந்த டெனிஷா என்ற பெண்ணை கமல் தலைமையில் திருமணம் செய்ய ஆசைப்படுவதாக தெரிவித்தார். அதன் பின்னர் கடந்த 2018ம் ஆண்டு டெனிஷாவை திருமணம் செய்துகொண்டார். இவருக்கு ஒரு ஆண் குழந்தை உள்ளது. இந்நிலையில், அவர் இன்ஸ்டாகிராம் பக்கத்தில் சில பெண்களுடன் பேசிய மெசேஜ்களின் ஸ்கிரீன் ஷாட்கள் வெளியாகி வைரல் ஆகி வருகிறது.  அதில் 17 வயது பெண்ணிடம் இரவு 2 மணிக்கு அப்பெண்ணின் புகைப்படங்களை கேட்டுள்ளார். ஆனால் அந்த பெண் சுதாரித்துக்கொண்டு தனது புகைப்படத்தை அவருக்கு கொடுக்கவில்லை. தற்பொழுது இந்த விவகாரத்தை தொடர்ந்து பல பெண்கள் அவர் இவ்வாறு பாலியல் ரீதியாக தொல்லை கொடுத்ததாக ஆடியோ வாக்குமூலங்கள் தர துவங்கியுள்ளனர். ‘தோணுச்சு சொல்லிட்டோம்’ என்ற இன்ஸ்டாகிராம் பக்கத்தில் இது சம்பந்தமான வீடியோக்கள் மற்றும் மெசேஜ்கள் வைரல் ஆகி வருகிறது. &nbsp; இன்ஸ்டாகிராம் பயனாளர் ஜேசன் சாமுவேல் என்பவர் டேனியல் கடந்த 2014ம் ஆண்டு சில பெண்களுடன் தவறாக உரையாடிய நிகழ்வுகளையும் அப்பெண்கள் கொடுத்த ஆடியோ வாக்குமூலங்களை அவர் வீடியோவில் விளக்கியுள்ளார்.  இதையடுத்து டேனியல் குறித்துசமூக வலைதளங்களில்பரவி வரக்கூடிய வீடியோ, புகைப்படங்கள் உள்ளிட்ட அனைத்தும் போலியானவை எனவும், டேனியலின் பெயரை கெடுக்கவே இது போன்ற செயலில் சில விஷமிகள் ஈடுபடுவதாகவும் அவரது வழக்கறிஞர் ரகுமான் தெரிவித்துள்ளார்.   இதுதொடர்பாக அவர் வெளியிட்டுள்ள அறிக்கையில் சமூக வலைதளங்களில் டேனியல் குறித்து பதிவிட்டு வரும் அவதூறு வீடியோக்கள் புகைப்படங்கள்,மீம்ஸ் போன்றவற்றை உடனடியாக நீக்காவிட்டால்&nbsp;சைபர் க்ரைம்&nbsp;போலீசில் புகார் அளிக்கப்படும் எனவும் எச்சரித்துள்ளார்","link":"https:\/\/tamil.asianetnews.com\/crime\/17-year-old-girl-sexually-harassed-pakir-complains-about-big-boss-celebrity-qrujvl","image":"https:\/\/static.asianetnews.com\/images\/01f3pv4rqd4zy1degx9t5y1fyk\/l98vkvv6-jpg_760x400.jpg","pubdate":"Tue, 20 Apr 2021 10:44:09 +0530"},{"title":"கோவை இஎஸ்ஐ மருத்துவமனையில் கொரோனா நோயாளிகளை கவனிக்க கட்டணம் பெற்ற புகார்... போலீசார் விசாரணை","text":"கோவை சிங்காநல்லூர் இஎஸ்ஐ மருத்துவமனையில் கொரோனா நோயாளிகளை கவனிக்க, கட்டண முறையில் உதவியாளர்கள் நியமிக்கப்பட்டது குறித்து போலீசார் விசாரணை நடத்தி வருகின்றனர்.\nகொரொனா தொற்றால் கடுமையாக பாதிக்கப்பட்டவர்களை கவனித்துக் கொள்வதற்கு உதவியாளர்கள் என்று கூறி சிலர் நாள் ஒன்றுக்கு  2500 ரூபாய் முதல் 3000 ரூபாய் வரை கட்டணம் பெற்றதும், அவர்களுக்கு மருத்துவமனை ஊழியர்கள் சிலர் உடந்தையாக இருந்திருப்பதும் தெரியவந்தது.\nஇது தொடர்பாக இ.எஸ்.ஐ நிர்வாகம் சார்பில் புகார் கொடுக்கப்பட்டதை அடுத்து மருத்துவமனை வளாகத்தில் இருந்த 17 பேரை போலீசார் வெளியேற்றினர். மேலும் பாலாஜி என்ற கட்டண உதவியாளரை கைது செய்து, கட்டண உதவியாளர்களை அனுப்பி வைக்கும் ஏஜென்டுகள் குறித்து விசாரணை நடத்தி வருகின்றனர்.","link":"https:\/\/www.polimernews.com\/view\/144404-கோவை-இஎஸ்ஐ-மருத்துவமனையில்-கொரோனா-நோயாளிகளை-கவனிக்க-கட்டணம்-பெற்ற-புகார்...-போலீசார்-விசாரணை","image":["http:\/\/img.polimernews.com\/uploads\/web\/images\/original\/1618896962144404.jpg"],"pubdate":"Tue, 20 Apr 2021 10:40:48 +0530"},{"title":"அமெரிக்காவின் முன்னாள் துணை அதிபர் வால்டர் மண்டேலா காலமானார்","text":"அமெரிக்காவின் முன்னாள் துணை அதிபர் வால்டர் மண்டேலா காலமானார்.\nஅவருக்கு வயது 93. 1977 முதல் 1981 வரை அமெரிக்காவின் துணை அதிபராகவும், பில் கிளின்டன் அதிபராக இருந்த போது, 1993 முதல் 1996 வரை ஜப்பானுக்கான அமெரிக்க தூதராகவும் செயல்பட்ட வால்டர் மண்டேலா, வயது முதிர்வு காரணமாக உயிரிழந்தார்.\nவால்டரின் மறைவுக்கு அமெரிக்காவின் முன்னாள் அதிபர்களான ஜிம்மி கார்ட்டர், பாரக் ஒபாமா மற்றும், தற்போதைய துணை அதிபர் கமலா ஹாரிஸ் உள்ளிட்டோர் இரங்கல் தெரிவித்துள்ளனர்.","link":"https:\/\/www.polimernews.com\/view\/144403-அமெரிக்காவின்-முன்னாள்-துணை-அதிபர்-வால்டர்-மண்டேலா-காலமானார்","image":["http:\/\/img.polimernews.com\/uploads\/web\/images\/original\/1618895638144403.jpg"],"pubdate":"Tue, 20 Apr 2021 10:40:07 +0530"},{"title":"நாடக காதலால் இளம்பெண் கொடூர கொலை.. குற்றவாளிகள் எவரும் எந்த வழியிலும் தப்பிவிடக்கூடாது.. கொதிக்கும் ஸ்டாலின்.!","text":"உளுந்தூர்பேட்டை இளம்பெண் சரஸ்வதியை கொடூரமாக கொலை செய்த குற்றவாளிகள் எவரும் எந்த வழியிலும் தப்பிவிடாதவாறு கடுமையான நடவடிக்கை எடுக்க வேண்டும் என மு.க.ஸ்டாலின் கூறியுள்ளார்.&nbsp;  உளுந்தூர்பேட்டை அருகே தேவியானந்தல் கிராமத்தைச் சேர்ந்த இளம்பெண் ஒருவர் செவிலியர் பட்டயப்படிப்பு படித்து வந்தார். அவரும், அதே ஊரைச் சேர்ந்த ரங்கசாமி என்பவரும் கடந்த 2 ஆண்டுகளாக காதலித்து வந்ததாகக் கூறப்படுகிறது.    இந்நிலையில், இளம்பெண்ணின் பெற்றோர் அவருக்கு மாப்பிள்ளை பார்த்து வந்த நிலையில், கடந்த 2-ம் தேதி வீட்டின் பின்புறம் கழுத்தறுக்கப்பட்டு உயிரிழந்து கிடந்தார். இந்த கொலைக்கு ராமதாஸ் உள்ளிட்ட அரசியல் தலைவர்கள் கடும் கண்டனம் தெரிவித்தனர். இதனையடுத்து, குற்றவாளிகள் 3 பேரை போலீசார் அதிரடியாக கைது செய்து விசாரணை நடத்தி வருகின்றனர். இந்நிலையில், இந்த கொலைக்கு திமுக தலைவர் மு.க.ஸ்டாலின் கடும் கண்டனம் தெரிவித்துள்ளார்.    இது தொடர்பாக மு.க.ஸ்டாலின் வெளியிட்டுள்ள முகநூல் பதிவில்;- &nbsp;உளுந்தூர்பேட்டை தேவியானந்தல் கிராமத்தைச் சேர்ந்த திமுக தொண்டர் வீரமணியின் மகள் சரஸ்வதி கொடூரமாகக் கொலை செய்யப்பட்டுள்ளார். குற்றவாளிகள் எவரும் எந்த வழியிலும் தப்பிவிடாதவாறு கடுமையான நடவடிக்கையைக் காவல்துறை எடுக்க வேண்டும்.&nbsp;    பாதிக்கப்பட்ட அந்தக் குடும்பத்துக்கு கள்ளக்குறிச்சி வடக்கு மாவட்டக் கழகத்தின் சார்பில் நிதி உதவி வழங்கப்பட்டுள்ளது. கொலை செய்யப்பட்டவரின் சகோதரியின் படிப்புச் செலவை மாவட்டக் கழகம் ஏற்கும் எனவும் சொல்லி இருக்கிறோம். வழக்கை நேர்மையாகவும் உறுதியாகவும் காவல்துறை நடத்த வேண்டும் என்று கேட்டுக் கொள்கிறேன் என்று பதிவிட்டுள்ளார்.","link":"https:\/\/tamil.asianetnews.com\/politics\/ulundurpet-saraswathi-murder-mk-stalin-condemnation-qrujiz","image":"https:\/\/static.asianetnews.com\/images\/01f17yzzfxbjqvmvjwc0yjsbnw\/0532812f-7c80-4b04-9014-486cf35c9fdd-jpg_760x400.jpg","pubdate":"Tue, 20 Apr 2021 10:36:36 +0530"}]