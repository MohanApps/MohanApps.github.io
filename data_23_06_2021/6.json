[{"title":"கொரோனா: `விருதுகள், பரிசுத்தொகைகள்!’ - தடுப்பூசி விவகாரத்தில் அசத்தும் புதுச்சேரி சுகாதாரத்துறை","text":"<p>புதுச்சேரியில் நடைப்பெற்றுவரும் கொரோனா தடுப்பூசி முகாமை தீவிரப்படுத்துவது குறித்த ஆலோசனைக் கூட்டம் நேற்று இரவு சுகாதாரத்துறைச் செயலாளர் டாக்டர் T.அருண் தலைமையில் நடைபெற்றது. அந்தக் கூட்டத்தில் ஜூன் 16-ம் தேதி முதல் 19-ம் தேதி வரை புதுச்சேரியின் அனைத்துப் பகுதிகளிலும் நடத்தப்பட்ட தடுப்பூசி முகாம்கள் குறித்து ஆலோசிக்கப்பட்டது. கூட்டத்தின் முடிவில் பேசிய சுகாதாரத்துறைச் செயலர் டாக்டர் அருண், “தடுப்பூசி முகாமுக்கு மக்கள் மத்தியில் வரவேற்பு இருப்பது தெரிய வந்திருப்பதால், தடுப்பூசி முகாமை மேலும் இரண்டு நாள்களுக்கு (ஜூன் 20 மற்றும் 21) நீட்டிப்பது என்று முடிவு செய்யப்பட்டிருக்கிறது.<\/p><figure><img src=\"https:\/\/gumlet.assettype.com\/vikatan\/2021-04\/6ec1ef0d-3cfe-4646-99a1-a7112f24d548\/vaccine.jfif\" \/><figcaption>கொரோனா தடுப்பூசி<\/figcaption><\/figure><p>அதேபோல கொரோனா தடுப்பூசியை 100% போட்ட முதல் பத்து கிராமங்களுக்கு விருது வழங்கப்படும் என்றும், தடுப்பூசி திருவிழாவின் ஊசி போட்டுக்கொண்டவர்களில் நாளொன்றுக்கு 25 பேருக்குக் குலுக்கல் முறையில் பரிசுகள் வழங்குவது என்றும் முடிவெடுக்கப்பட்டது. அதன் மூலம் மக்கள் மேலும் ஆர்வத்துடன் அதிக அளவில் கொரோனா தடுப்பூசியைச் செலுத்திக்கொள்வார்கள். மேலும் கொரோனா பெருந்தொற்றைக் கட்டுப்படுத்தப் பெரும் முயற்சிகள் எடுத்த ஒரு பிளாக்குக்கு இரண்டு அங்கன்வாடி ஊழியர்கள் வீதம் 10 சிறந்த அங்கன்வாடி ஊழியர்களுக்கும், ஐந்து சிறந்த பஞ்சாயத்து லெவல் ஃபெடரல் அவர்களுக்கும், ஐந்து சிறந்த ஆஷா பணியாளர்களுக்கும், ஐந்து சிறந்த துப்புரவுத் தொழிலாளர்களுக்கும், ஐந்து சிறந்த களப்பணிக் குழுவினருக்கும், ஐந்து சிறந்த ஆரம்ப சுகாதார மையங்களுக்கும், ஐந்து தன்னார்வலர்கள் மற்றும் தனிநபர்களுக்கும் பரிசுத்தொகையுடன் சான்றிதழும் வழங்கி கௌரவிக்கப்படும் என்று தீர்மானிக்கப்பட்டிருக்கிறது” என்றார்.<\/p>","link":"https:\/\/www.vikatan.com\/government-and-politics\/healthy\/puducherry-health-department-planned-to-give-prize-and-award-for-corona-vaccination","image":["https:\/\/gumlet.assettype.com\/vikatan\/2020-06\/b067194d-a666-4b1f-adc0-57d40aec57f7\/puducherry.jpg"],"pubdate":"Sat, 19 Jun 2021 03:33:24 +0000"},{"title":"`சசிகலாவுடன் உரையாடுவோர் மீது நடவடிக்கை!’ - அ.தி.மு.க ஐடி விங் தீர்மானம்","text":"<p>சமீபகாலமாக அ.தி.மு.க நிர்வாகிகளுடன் சசிகலா தொலைபேசியில் தொடர்புகொண்டு உரையாடுவதுடன், அதை ஊடகங்களில் வெளியிட்டு பரபரப்பை ஏற்படுத்திவருகிறார். இது அ.தி.மு.க-வுக்குள் குழப்பத்தை ஏற்படுத்திவருகிறது. அப்படிப் பேசிய நிர்வாகிகள் கட்சியிலிருந்து நீக்கப்பட்டார்கள்.<\/p><figure><img src=\"https:\/\/gumlet.assettype.com\/vikatan\/2021-06\/27547900-1308-43eb-aa15-02a2d7d86186\/IMG_20210619_011915.jpg\" \/><figcaption>ராஜ் சத்யன்<\/figcaption><\/figure><p>இந்தநிலையில், சசிகலாவுடன் பேசுகிறவர்களைக் கட்சியிலிருந்து நீக்க வேண்டுமென்றும், ஓ.பி.எஸ்-இ.பி.எஸ்-தான் கட்சியை வழிநடத்த வேண்டுமென்றும் அ.தி.மு.க மாவட்டச் செயலாளர்கள்  தீர்மானம் நிறைவேற்றிவருகிறார்கள்.<\/p><p>அவர்களைத் தொடர்ந்து அ.தி.மு.க தகவல் தொழில்நுட்ப அணியும் ஆலோசனைக் கூட்டங்களை நடத்தியுள்ளது.<\/p><p>மதுரை மண்டல தகவல் தொழில்நுட்ப அணி ச்செயலாளர் ராஜ் சத்யன் தலைமையில் காணொலிக் காட்சி மூலம் நடைபெற்ற கூட்டத்தில் 18 மாவட்டங்களின் தகவல் தொழில்நுட்ப அணி நிர்வாகிகள் கலந்துகொண்டனர்.<\/p><p>அதில் நிறைவேற்றப்பட்ட தீர்மானத்தில், \"ஜெயலலிதா கற்றுத்தந்த பாதையில் கழக ஒருங்கிணைப்பாளர்கள் கட்டுப்பாட்டோடு, தொண்டர்களின் பேராதரவோடு கழகத்தை வழிநடத்திச் செல்கின்றனர் .<\/p><figure><img src=\"https:\/\/gumlet.assettype.com\/vikatan\/2020-03\/1fdc712f-e640-4e2e-838c-6f4ff9381a08\/admk_it_1.jpg\" \/><figcaption>அதிமுக ஐடி விங் <\/figcaption><\/figure><p>நாளுக்கு நாள் கழகம் வலுவும், பொலிவும், மக்கள் செல்வாக்கும் பெற்று சிறப்புடன் செயலாற்றிவரும் நிலையில், கடந்த சட்டமன்றத் தேர்தலுக்கு முன்பாக அரசியலிலிருந்து ஒதுங்குவதாக அறிவித்த சசிகலா, தற்போது ஒவ்வொரு நாளும் அ.தி.மு.க பற்றிச் சம்பந்தமில்லாத கருத்துகளை தொலைபேசி மூலம் சிலருடன் பேசிவருவதும், அதை ஊரறிய ஊடகங்களில் ஒளிபரப்புவதுமாகச் செயல்படுகிறார்.<\/p><p>ஆனால், அ.தி.மு.க-வின் ஒன்றரைக் கோடி தொண்டர்கள் அவரின் செயலை நம்பவும் இல்லை, ரசிக்கவும் இல்லை. அ.தி.மு.க மக்களின் பேரியக்கமாகவே வரலாற்றில் நிலைபெற்றுள்ளதே தவிர, ஒரு குடும்பத்தினர் வசப்படுத்திக்கொள்ளும் வகையில் என்றைக்கும் இருக்காது.<\/p><p>சசிகலாவுடன் தொலைபேசியில் உரையாடி, கழகத்தின் புகழுக்கு களங்கம் உண்டாக்கிய அனைவரையும் கட்சியிலிருந்து உடனடியாக நீக்க வேண்டும்.<\/p><figure><img src=\"https:\/\/gumlet.assettype.com\/vikatan\/2021-06\/d3cca98b-d151-4055-91dc-006665f490f1\/IMG_20210619_011941.jpg\" \/><figcaption>ராஜ் சத்யன்<\/figcaption><\/figure><p>இனி இது போன்ற செயல்களில் ஈடுபடுவோர் யாராக இருந்தாலும், அவர்கள் மீது ஒழுங்கு நடவடிக்கை நடவடிக்கை எடுக்க வேண்டும் என்று, கழக ஒருங்கிணைப்பாளர்களை<br \/>வலியுறுத்திக் கேட்டுக்கொள்கிறோம்\" என்று தீர்மானம் நிறைவேற்றியுள்ளார்கள்.<\/p>","link":"https:\/\/www.vikatan.com\/news\/politics\/admk-it-wing-resolution-against-sasikala","image":["https:\/\/gumlet.assettype.com\/vikatan\/2021-06\/45586c9e-d61e-45bf-99d1-c65f541abe44\/60c3799a4a706.jpg"],"pubdate":"Sat, 19 Jun 2021 02:52:23 +0000"},{"title":"திருவண்ணாமலை: \"பௌர்ணமி கிரிவலத்திற்கு அனுமதியில்லை!\"- மாவட்ட ஆட்சியர்","text":"<p>இது தொடர்பாக திருவண்ணாமலை மாவட்ட ஆட்சியர் அலுவலகம் வெளியிட்டிருக்கும் அறிவிப்பில், “திருவண்ணாமலை அருள்மிகு அருணாசலேஸ்வரர் திருக்கோயில் பஞ்சபூத ஸ்தலங்களில் அக்னி தலமாக திகழ்ந்து கொண்டிருக்கிறது. ஒவ்வொரு மாதமும் பௌர்ணமி நாள்களில் இத்தலத்தின் 14 கிலோமீட்டர் மலை சுற்றும் பாதையில் கிரிவலம் செல்ல, பல்வேறு மாவட்டங்கள் மற்றும் மாநிலங்களில் இருந்தும் லட்சக்கணக்கான பக்தர்களும், பொதுமக்களும் வருகை புரிந்து வருகிறார்கள்.<\/p><figure><img src=\"https:\/\/gumlet.assettype.com\/vikatan\/2019-05\/447fb322-03fa-4385-8c2e-704f67796549\/142787_thumb.jpg\" \/><figcaption>திருவண்ணாமலை கிரிவலம்<\/figcaption><\/figure><p>தமிழ்நாட்டில் கொரோனா நோய் தொற்று பரவாமல் தடுப்பதற்காக, இந்திய அரசின் வழிகாட்டுதலின்படி 25.03.2020 முதல் தேசிய பேரிடர் மேலாண்மை சட்டத்தின் கீழ் தளர்வுகளுடன் கூடிய ஊரடங்கு நடைமுறையில் இருந்து வருகிறது. தற்போது நோய்த்தொற்றை தடுத்து மக்களின் விலைமதிப்பற்ற உயிர்களைக் காக்கும் நோக்கில் 28.06.2021 வரை ஊரடங்கை நீட்டித்து உத்தரவிட்டிருக்கிறது பேரிடர் மேலாண்மைத் துறை.<\/p><p>தற்போது தளர்வுகளுடன் கூடிய ஊரடங்கு அமலில் இருப்பதால் திருவண்ணாமலையில் கிரிவலம் நடைபெறும் நாள்களான 24.06.2021 வியாக்கிழமை அதிகாலை 3.10 மணி முதல் 25.06.2021 வெள்ளிக்கிழமை நள்ளிரவு 12.55 மணி வரை மலை சுற்றும் பாதையில் கிரிவலத்திற்கு அனுமதி கிடையாது.<\/p><p>Also Read: <a href=\"https:\/\/www.vikatan.com\/spiritual\/news\/thiruvannamalai-girivalam-banned-due-to-the-spread-of-coronavirus\">கொரோனா அச்சம்... சித்ரா பௌர்ணமி திருவண்ணாமலை கிரிவலம் செல்ல தடை..!<\/a><\/p><p>அதனால் பக்தர்களும், பொதுமக்களும் பௌர்ணமி அன்று கோயிலுக்கு வரவேண்டாம் என்று கேட்டுக்கொள்ளப்படுகிறார்கள். கொரோனா வைரஸை கட்டுப்படுத்துவதற்காக அரசு மேற்கொண்டிருக்கும் நடவடிக்கைகளுக்கு பக்தர்கள் ஒத்துழைப்பு அளிக்க வேண்டும்” என்று வேண்டுகோள் வைத்திருக்கிறார் ஆட்சியர் முருகேஷ்.<\/p>","link":"https:\/\/www.vikatan.com\/spiritual\/news\/thiruvannamalai-girivalam-prohibited-due-to-coronavirus-spread","image":["https:\/\/gumlet.assettype.com\/vikatan\/2019-12\/cad4f681-d365-4fef-b332-276a0f48c453\/2.jpg"],"pubdate":"Mon, 21 Jun 2021 13:41:11 +0000"},{"title":"சாத்தான்குளம் மரணம்: \"காவல்துறை சித்ரவதை மரணங்கள்  நிகழக் கூடாது” இணையவழிக் கருத்தரங்கில் கனிமொழி!","text":"<p>தூத்துக்குடி மாவட்டம், சாத்தான்குளத்தில் ஜெயராஜ் மற்றும் அவரின் மகன் பென்னிக்ஸ் ஆகியோர் காவல்துறையினரால் படுகொலை செய்யப்பட்டு, ஓராண்டு நிறைவுற்றதை முன்னிட்டு ’காவல் சித்ரவதைக்கு எதிரான கூட்டியக்கம் (தமிழ்நாடு)’ சார்பாக இணையவழிக் கருத்தரங்கும், சாத்தான்குளம் பிரகடனம் வெளியீட்டு விழாவும் நடைபெற்றது. இதில், ஜெயராஜின் மூத்த மகள் பெர்சி தலைமை தாங்கினார். ”சாத்தான்குளம் படுகொலைக்கு எதிராகச் சாட்சி சொன்ன பெண் காவலர் ரேவதியை தமிழக அரசு கெளரவிக்க வேண்டும். அவருக்கு உரிய பாதுகாப்பு வழங்கிட வேண்டும். <\/p><figure><img src=\"https:\/\/gumlet.assettype.com\/vikatan\/2021-06\/2afc33c7-b9f9-4d5f-9c4f-99b03489200f\/sathankulam_1.jpg\" \/><figcaption>உயிரிழந்த பென்னிக்ஸ் , ஜெயராஜ்<\/figcaption><\/figure><p>ஜெயராஜ், பென்னிக்ஸ் ஆகியோரின் உடல் காயங்களை முறையாக ஆய்வு செய்யாமல், அவர்களைச் சிறைக்கு அனுப்பிய நீதிபதி சரவணன் மீதும், படுகொலையான இருவரையும் உரிய மருத்துவப் பரிசோதனை செய்யாமல் சிறைக்கு அனுப்பியதற்கான தகுதிச் சான்றிதழ் வழங்கிய பெண் மருத்துவர் வினிலா மீதும் கடுமையான நடவடிக்கை எடுக்க வேண்டும்’’ எனவும் இக்கூட்டியக்கத்தின் செயலாளர் பாண்டியன் குறிப்பிட்டார். மக்கள் கண்காணிப்பகத்தின் நிர்வாக இயக்குநர் ஹென்றி திபேன், ஒருவரைக் கைதுசெய்யும் போதிலிருந்து சிறையில் அடைப்பது வரையில் போலீஸார் பின்பற்றப்பட வேண்டிய 14 பரிந்துரைகள் குறித்துத் தெளிவாகக் குறிப்பிட்டுப் பேசினார்.<\/p><p>உச்ச நீதிமன்றத்தின் மூத்த வழக்கறிஞர் நித்யா ராமகிருஷ்ணன், ’சாத்தான்குளம் பிரகடன’த்தை வெளியிட, தூத்துக்குடி மக்களவை உறுப்பினரும், தி.மு.க மாநில மகளிரணித் தலைவருமான கனிமொழி பெற்றுக்கொண்டார். தொடர்ந்து பேசிய நித்யா ராமகிருஷ்ணன், “ஐக்கிய நாடுகள் சபையின், சித்ரவதைக்கு எதிரான உடன்படிக்கையில் இந்தியா கையெழுத்திட்டதுடன், அந்த உடன்படிக்கையை ஏற்பிசைவும் செய்ய வேண்டும். இந்தியாவில், சித்ரவதைக்கு எதிரானச் சட்டம் இயற்ற வேண்டும்” என்றார். நிறைவாகப் பேசிய கனிமொழி, “காவல் நிலையங்களில் நடப்பவை நம் கண்ணுக்குத் தெரிவதில்லை. <\/p><figure><img src=\"https:\/\/gumlet.assettype.com\/vikatan\/2021-06\/237d4374-a51e-4e5e-ae07-601e0ba50d6a\/sathankulam_22.jpg\" \/><figcaption>சிறையில் அடைக்கப்பட்டுள்ள உதவி ஆய்வாளர்கள் ரகுகணேஷ், பாலகிருஷ்ணன், ஆய்வாளர் ஸ்ரீதர்<\/figcaption><\/figure><p>அது குறித்து எந்தப் பதிவும் இருப்பதில்லை. பெண்கள், தலித்துகள், ஆதிவாசிகள் என யாராக இருந்தாலும் அதிகாரத்தை எதிர்த்தால், அவர்கள் மீது வன்முறை ஏவப்படுகிறது. அப்படி மனித உரிமைக்காகக் குரல் கொடுப்பவர்கள் யாராக இருந்தாலும், அவர்கள் மீது எந்தக் குற்றத்தை வேண்டுமானாலும் சுமத்தி, அவர்களைக் கைதுசெய்யக்கூடிய நடவடிக்கை இன்று நிலவுகிறது. அத்துடன் அவர்கள்மீது வன்முறையும் ஏவப்படுகிறது.<\/p><p>அப்படி ஏவப்படும் வன்முறையை ஏற்கத்தக்க மனநிலைதான் மக்களிடையே நிலவுகிறது. பாதிக்கப்பட்டவர்களின் மீது ஏதாவது குற்றச்சாட்டு இருந்தால், அவர்கள் மீது வன்முறை ஏவப்படுவது இயல்பான ஒன்றாகிவிடுகிறது. இதை மக்கள் மிகவும் சாதரணமாக எடுத்துக்கொண்டு கடந்து சென்றுவிடுகின்றனர். காவல் நிலையங்களிலும், சிறைகளிலும், விசாரணை இடங்களிலும் சித்ரவதை நிலவுவதை ஏற்றுக்கொள்ள இயலாது. இந்த நிலை மாற வேண்டும். திரைப்படங்களில் காவல்துறை குறித்துக் காட்டுகிறபோது, அவர்கள் சர்வ சாதாரணமாக மக்களை அடிப்பதுபோலக் காட்டுகிறார்கள். மக்களும் அதை அப்படியே அமைதியாக ஏற்றுக்கொள்கிறார்கள். கொரோனா தொற்றுநோய் பாதிக்கப்பட்ட தொடக்கத்தில், கடந்த காலத்தில் மக்கள்மீது காவல்துறை தாக்குதல் தொடுத்ததை வெறும் பார்வையாளர்களாக மட்டுமே இருந்து மக்கள் அதைக் கடந்து சென்றுவிட்டார்கள். இந்தநிலை மாற வேண்டும். காவல் சித்ரவதை மரணங்கள், சாத்தான்குளத்தில் மட்டுமல்ல... இந்தியாவிலும், உலகம் முழுவதிலும் தொடர்ந்து நடந்துவருவதைப் பார்க்கிறோம்.<\/p><figure><img src=\"https:\/\/gumlet.assettype.com\/vikatan\/2021-06\/e517c42d-16f5-4e7f-9417-fb5c048b30be\/kanimozi_1.jpg\" \/><figcaption>இணையவழி கருத்தரங்கில் பேசிய கனிமொழி<\/figcaption><\/figure><p> குறிப்பாக, இந்தியாவில் இன்று அச்சம் நிலவும் சூழ்நிலையே இருக்கிறது. எனவே, இந்த தருணத்தில் சாத்தான்குளம் பிரகடனம் வெளியிட்டிருப்பது மிகவும் பொருத்தமானது. காவல்துறை மரணங்கள் மற்றும் சித்ரவதைகளை ஒருக்காலும் ஏற்க முடியாது. மனித உரிமைகள் குறித்துக் காவல்துறையினருக்கும் நீதிபதிகளுக்கும் விழிப்புணர்வு ஊட்ட வேண்டும். இன்று இருக்கும் நிலையை மாற்றும் வரை தொடர்ந்து போராட வேண்டும். அதற்காக ஒரு பண்பாட்டு மாற்றம் தேவைப்படுகிறது. அப்படிப்பட்ட பண்பாட்டு மாற்றம் உடனடியாக நடக்காது. நாம் எல்லோரும் இணைந்துதான் அதை உருவாக்க வேண்டும். காவல் சித்ரவதைகள் தடுக்கப்பட வேண்டும். இவை தொடர முடியாத சூழலையும் நாம் உருவாக்க வேண்டும்” என்றார்.<\/p>","link":"https:\/\/www.vikatan.com\/news\/crime\/kanimozhi-mp-says-that-police-custody-deaths-should-never-happen-again","image":["https:\/\/gumlet.assettype.com\/vikatan\/2021-06\/6c1c97cb-3a14-4e45-9e21-bb9bc5a6ad69\/sathankulam_4.jpg"],"pubdate":"Mon, 21 Jun 2021 13:15:40 +0000"},{"title":"\"எங்க மண்ணுல கிடைச்ச சாமி இங்கதான் இருக்கும்!\"- கரையான்குறிச்சியில் நிகழ்ந்த பக்திப் போராட்டம்","text":"<blockquote>அரியலூர் அருகே விவசாயி ஒருவர் வீடு கட்ட குழி எடுத்த போது 8 அடி உயரம் கொண்ட பெருமாள் சிலை கிடைத்தது. அந்தச் சிலைக்கு கிராம மக்கள் பால் அபிஷேகம் செய்து வழிபாடு நடத்தியதுடன் அதிகாரிகள் சிலையினை எடுத்த செல்ல விடாமல் எதிர்ப்பு தெரிவித்து போராட்டம் நடத்திய சம்பவம் பரபரப்பை ஏற்படுத்தியது.<\/blockquote><p>அரியலூர் மாவட்டம் ஏலாக்குறிச்சி அருகே உள்ள கரையான் குறிச்சி கிராமத்தைச் சேர்ந்தவர் சரவணன். விவசாய வேலை செய்து வருகிறார். இவர் அப்பகுதியில் வீடு கட்டுவதற்காக குழி எடுத்தபோது பீடத்தோடு சேர்த்து 9 அடி உயரம் கொண்ட பழைமையான பெருமாள் சிலை பூமிக்கடியல் இருந்து கிடைத்துள்ளது. இதனையறிந்த அப்பகுதியினர் அந்த இடத்தில் திரண்டதோடு பெருமாள் சிலைக்குப் பால் அபிஷேகம் உள்ளிட்ட சிறப்பு பூஜைகள் செய்ததுடன் தீபம் காண்பித்து வழிபட்டனர். இந்தத் தகவல் அரசு அதிகாரிகளுக்குத் தெரியவர பெருமாள் சிலையை எடுத்துச் செல்ல வந்தனர். ஆனால் பொதுமக்கள் சிலையை எடுத்துச் செல்ல விடமாட்டோம் என சாலையில் அமர்ந்து போராட்டத்தில் ஈடுபட்டதால் பரபரப்பு ஏற்பட்டது.<\/p><figure><img src=\"https:\/\/gumlet.assettype.com\/vikatan\/2021-06\/8c1df4c2-2318-4f0e-b0fb-98e5b03759c5\/WhatsApp_Image_2021_06_21_at_15_02_19.jpeg\" \/><figcaption>விஷ்ணு சிலை<\/figcaption><\/figure><p>இது குறித்து சரவணனிடம் பேசினோம். \"நான் வீடு கட்டுறதுக்கு பில்லர் அமைக்கறதுக்கு ஆட்களை வைச்சு நேற்று குழி எடுத்தேன். சில அடி ஆழம் தோண்டிய பிறகு கடப்பாரையில் ஏதோ ஒன்று பட்டு சத்தம் கேட்டது. நாங்க பெரிய கல்லு உள்ள இருக்குதுனு நெனச்சோம். அப்புறம் லேசா தோண்டினோம். கோபுரக் கலசம் மாதிரி இருந்துச்சு. அப்பறம் வேலையை நிறுத்திட்டோம்.<\/p><p>இன்னைக்கு வழக்கம்போல குழி எடுத்தோம். அப்போதான் உள்ள இருப்பது சாமி சிலைனு தெரிஞ்சிச்சு. இதையடுத்து எங்க பகுதி விஏஓவிற்குத் தகவல் கொடுத்த பிறகு சிலைக்குச் சேதமாகாம தோண்டினோம். 9 அடி உயரத்துல பழைமையான பெருமாள் சிலை கிடைச்சுது.<\/p><p>அப்பறம் எங்க ஊர்காரங்க என் இடத்துக்கு வந்துட்டாங்க. பெருமாள் சிலைக்குப் பால் அபிஷேகம் செஞ்சு பூ மாலை போட்டு தீபாரதணை காட்டி பக்தியோட வழிபட்டாங்க. அப்பறம் ஆர்.டி.ஓ, தாசில்தார் போன்ற அதிகாரிகள் வந்தாங்க. அவங்க பெருமாள் சிலையை எடுத்துட்டு போக நடவடிக்கை எடுத்தாங்க.<\/p><figure><img src=\"https:\/\/gumlet.assettype.com\/vikatan\/2021-06\/1b58f001-357a-492d-aa0a-014f08bc295e\/WhatsApp_Image_2021_06_21_at_17_21_45.jpeg\" \/><figcaption>சரவணன்<\/figcaption><\/figure><p>எங்க ஊர் மக்கள் இதுக்கு எதிர்ப்பு தெரிவிச்சு போராட்டம் நடத்தினாங்க. பெண்கள் அருள் வந்து ஆடினாங்க. அப்போ, 'எங்க மண்ணுல கிடைச்சத நாங்க விடமாட்டோம். இங்கதான் இந்த சாமி இருக்கும்'னு அருள்வாக்குச் சொன்னாங்க. ஊர் பெரியவர்கள், 'எங்க ஊர்ல கிடைச்ச சிலையை நாங்களே வச்சுக்குறோம். கோயில் கட்டி அதில் அந்தச் சாமி சிலையை வைத்து பூஜைகள் செஞ்சு வழிபடறோம். எங்களிடமே விட்டுடுங்க'னு முறையிட்டாங்க.<\/p><p>'பூமிக்கடியில் சிலை கிடைத்தால் அது அரசுக்கு சொந்தமானது. இந்தச் சிலை எந்தக் காலத்தைச் சேர்ந்தது என்பது உள்ளிட்ட ஆய்வுகள் செய்து விசாரணை மேற்கொள்ள வேண்டும். அதற்கு ஒத்துழைப்பு கொடுங்க'னு அதிகாரிகள் கேட்டாங்க. ஆனா, சிலையை எடுத்துச் செல்ல எதிர்ப்பு தெரிவிச்சு ஆண்கள், பெண்கள்னு பலரும் சாலையில் அமர்ந்து போராட்டம் நடத்தினாங்க. இதனால கொஞ்ச நேரம் பரபரப்பா இருந்துச்சு!\" என்றார்.<\/p><figure><img src=\"https:\/\/gumlet.assettype.com\/vikatan\/2021-06\/b52712c5-0b73-40af-abfb-1bd3c1abf4f7\/WhatsApp_Image_2021_06_21_at_15_02_15.jpeg\" \/><figcaption>விஷ்ணு சிலை<\/figcaption><\/figure><p>ஊர் பெரியவர் ஒருவர் கூறுகையில், \"எங்க ஊர்ல சிவன் கோயில் ஒண்ணு இருக்கு. அந்தச் சிலை, இந்தப் பெருமாள் சிலை கிடைச்ச 500 மீட்டர் தொலைவுல சுமார் 100 வருஷத்துக்கு முன்னாடி குளம் தூர் வாரினப்போ கிடைச்சது. உடனே எங்க முன்னோர்கள் கோயிலைக் கட்டி அதில் சிவன் சிலையை வெச்சாங்க. இன்னைக்கு வரைக்கும் அங்க வழிபட்டு வர்றோம். அதே மாதிரி இங்க கிடைச்சிருக்கும் பெருமாள் சிலைக்கும் கோயில் கட்டி அதை வெச்சு வழிபாடு செய்யணும்\" எனக் கோரிக்கை வைத்துள்ளதாகத் தெரிவித்தார்.<\/p>","link":"https:\/\/www.vikatan.com\/spiritual\/news\/ancient-lord-vishnu-statue-found-in-karaiyankurichi-village","image":["https:\/\/gumlet.assettype.com\/vikatan\/2021-06\/d8e7a3be-7661-4b83-b8f2-7aece0f876ce\/WhatsApp_Image_2021_06_21_at_15_02_15.jpeg"],"pubdate":"Mon, 21 Jun 2021 13:09:09 +0000"},{"title":"விருதுநகர்: வீட்டில் சட்ட விரோதமாகப் பட்டாசு தயாரிப்பு; 5 வயது சிறுவன் உட்பட 3 பேர் பலி!","text":"<p>விருதுநகர் மாவட்டம் சிவகாசி, சாத்தூர் சுற்றுவட்டாரப் பகுதிகளில் 1,050 பட்டாசு ஆலைகள் இயங்கிவருகின்றன. கொரோனா ஊரடங்கால் கடந்த ஒரு மாதமாக ஆலைகள் இயங்காத நிலையில், கடந்த ஒரு வாரமாக 50 சதவிகிதப் பணியாளர்களுடன் பட்டாசு ஆலைகள் இயங்கிவருகின்றன. சாத்தூர் சுற்று வட்டாரப் பகுதிகளில் பல வீடுகளில் சட்டவிரோதமாக கருந்திரிகள் தயாரிக்கப்பட்டுவருகின்றன. <\/p><figure><img src=\"https:\/\/gumlet.assettype.com\/vikatan\/2021-06\/9ef5db21-1612-4cbc-9ed0-493824bfed95\/fire_11.jpg\" \/><figcaption>பட்டாசு விபத்தில் இடிந்த வீடு<\/figcaption><\/figure><p>இது தொடர்பாக போலீஸார் பலரைக் கைதுசெய்தும், தொடர்ந்து சட்ட விரோதமாகக் கருந்திரி தயார் செய்துவருகின்றனர். இருப்பினும், மீண்டும் மீண்டும் இந்தப் பகுதிகளிலுள்ள வீடுகளில் கருந்திரி மற்றும் பட்டாசு தயாரிப்பு தொடர்ந்துதான் வருகிறது. இந்தநிலையில், தாயில்பட்டி, கலைஞர் காலனியைச் சேர்ந்த சூர்யா என்பவர் தனது வீட்டில் இன்று காலை, ‘சோல்சா’ ரகப் பட்டாசுகள் தயாரிப்பில் ஈடுபட்டுள்ளார்.<\/p><p>அப்போது, அவரது வீட்டின் சமையலறையிலிருந்து வெளிப்பட்ட தீப்பொறி, பட்டாசுகள்மீது பட்டு வெடித்து விபத்து ஏற்பட்டது. இதில், அவரது வீடு தரைமட்டமானது. அடுத்தடுத்த வீடுகளில் தயாரிக்கப்பட்ட பட்டாசுகளும் வெடித்ததில், அருகருகே இருந்த மூன்று வீடுகள் இடிந்து தரைமட்டமாகின. இந்த விபத்தில், அப்போலோ என்பவரின் மனைவி செல்வமணி, இவர்களது 5 வயது மகன் ரகபியாசல்மோன், காளிராஜ் என்பவரின் மனைவி கற்பகம் ஆகியோர் உயிரிழந்தனர். இதில், 75 சதவிகித தீக்காயத்துடன் சூர்யாவும், சோலையம்மாள் என்பவர் எலும்புமுறிவு ஏற்பட்டும் சிவகாசி அரசு மருத்துவமனையில் சிகிச்சைக்காக அனுமதிக்கப்பட்டுள்ளனர். <\/p><figure><img src=\"https:\/\/gumlet.assettype.com\/vikatan\/2021-06\/e8194623-393d-4d6a-b06d-974807bba5ff\/fire_13.jpg\" \/><figcaption>பட்டாசு விபத்து<\/figcaption><\/figure><p>முதற்கட்ட விசாரணையில், அந்த வீட்டில் அனுமதியின்றி பட்டாசு தயாரிக்கப்பட்டுவந்தது தெரியவந்துள்ளது. வருவாய்த்துறை அதிகாரிகளும் விபத்து நிகழ்ந்த இடத்தை நேரில் ஆய்வு செய்து விசாரணை மேற்கொண்டுவருகின்றனர். இது தொடர்பாக வெம்பக்கோட்டை போலீஸாரும் வழக்கு பதிவு செய்து விசாரணை நடத்திவருகின்றனர். கடந்த பிப்ரவரி, மார்ச் மாதங்களில் சாத்தூர் சுற்றுவட்டாரப்பகுதிகளில் நிகழ்ந்த வெடி விபத்தில் 30-க்கும் மேற்பட்டோர் உயிரிழந்துள்ளனர் என்பது குறிப்பிடத்தக்கது.<\/p>","link":"https:\/\/www.vikatan.com\/news\/tamilnadu\/fire-accident-at-virudhunagar-three-people-were-killed","image":["https:\/\/gumlet.assettype.com\/vikatan\/2021-06\/475da83d-cd8a-4f12-b96c-f5af6fc8e3da\/fire_12.jpg"],"pubdate":"Mon, 21 Jun 2021 10:17:33 +0000"},{"title":"`ஹெச்.ராஜா, கோயில் நில ஆக்கிரமிப்பு விவரங்களை வழங்கினால் நடவடிக்கை எடுப்போம்!' - அமைச்சர் சேகர் பாபு","text":"<p>\"முன்னாள் அமைச்சரோ, இன்னாள் அமைச்சரோ, சொந்தக் கட்சிக்காரர்கள், முன்னாள், இன்னாள் அதிகாரிகள் யார் தவறு செய்திருந்தாலும் பாரபட்சமில்லாமல் நடவடிக்கை எடுக்கப்படும்\" என்று அறநிலையத்துறை அமைச்சர் சேகர் பாபு சிவகங்கையில் தெரிவித்தார்.<\/p><figure><img src=\"https:\/\/gumlet.assettype.com\/vikatan\/2021-06\/d7f0fec1-868c-40c6-bbb1-333068544190\/IMG_20210619_WA0019.jpg\" \/><figcaption>சீல் வைக்கப்பட்ட இடம்<\/figcaption><\/figure><p>சிவகங்கையில் கௌரி விநாயகர் கோயிலுக்குச் சொந்தமான 11 ஏக்கர் நிலத்தை முன்னாள் அமைச்சர் பாஸ்கரன் தரப்பினர் ஆக்கிரமித்ததாக எழுந்த புகாரைத் தொடர்ந்து, சம்பந்தப்பட்ட நிலத்தை கடந்த 19-ம் தேதி அதிகாரிகள் சீல் வைத்தனர்.<\/p><p>அதற்கும் தனக்கும் சம்பந்தமில்லை என்று முன்னாள் அமைச்சர் பாஸ்கரன் தெரிவித்துள்ள நிலையில், மீட்கப்பட்ட கோயில் நிலத்தை அமைச்சர் பெரியகருப்பன், சிவகங்கை கலெக்டர்,  அதிகாரிகளுடன் அறநிலையத்துறை அமைச்சர் சேகர் பாபு நேற்று ஆய்வு செய்தார். பின்பு செய்தியாளர்களிடம் பேசியவர், \"சரவணன் என்பவர் ஆக்கிரமித்த கோயில் நிலம் மீட்கப்பட்டுள்ளது. அரசியல் தலைவர்கள் சிலரின் ஒத்துழைப்புடன் சரவணன் என்பவரின் பெயரில் ஆவணங்களை மாற்றி இந்த இடம் ஆக்கிரமிக்கப்பட்டுள்ளது. குற்றம் செய்தவர்கள் யாராக இருந்தாலும் நடவடிக்கை எடுக்கப்படும்.<\/p><figure><img src=\"https:\/\/gumlet.assettype.com\/vikatan\/2021-05\/d346902c-26c7-49db-a620-7761b68e8386\/IM_14.jpg\" \/><figcaption>சேகர் பாபு <\/figcaption><\/figure><p>முன்னாள் அமைச்சரோ, இன்னாள் அமைச்சரோ, சொந்தக் கட்சிக்காரர்கள், முன்னாள், இன்னாள்  அதிகாரிகள் யார் தவறு செய்திருந்தாலும் பாரபட்சமில்லாமல் நடவடிக்கை எடுக்கப்படும்.<\/p><p>இது மட்டுமல்லாமல், ஆக்கிரமிப்புக்குள்ளான கௌரி விநாயகர் கோயிலின் அனைத்து நிலங்களையும் மீட்க நடவடிக்கை எடுக்கப்பட்டுவருகிறது. தவறு செய்தவர்கள்மீது சட்டப்படி நடவடிக்கை எடுப்போம்.<\/p><p>கோயில் நிலத்தை ஆக்கிரமிப்பு செய்தவர்களை ஆண்டவன் பார்த்துக்கொண்டுதான் இருக்கிறான். தண்டனை வழங்குவான். முன்னாள் அமைச்சர் பாஸ்கரன் யார் யாரிடம் பேசினார் என்பற்கான அத்தனை ஆதாரங்களும் அரசிடம் உள்ளன. அவர் தவறு செய்யவில்லையென்றால், கோயில் நிலத்தை மீட்க அரசுக்கு ஒத்துழைக்க வேண்டும்.<\/p><figure><img src=\"https:\/\/gumlet.assettype.com\/vikatan\/2021-06\/55efd860-a05f-4018-bea6-fbada5d63437\/IMG_20210619_WA0021.jpg\" \/><figcaption>ஆக்கிரமிக்கப்பட்ட இடம்<\/figcaption><\/figure><p>தமிழகத்தில் ஒரு லட்சம் ஏக்கர் அளவுக்குக் கோயில் நிலங்கள் ஆக்கிரமிக்கப்பட்டுள்ளதாக ஹெச்.ராஜா தெரிவித்துள்ளார்.  அதற்கான விவரங்களை வழங்கினால் அவற்றை மீட்க நடவடிக்கை எடுப்போம். கொரோனா தாக்கம் முழுவதும் குறைந்தவுடன், கோயில் திறப்பது குறித்து முதலமைச்சர் அறிவிப்பார்\" என்றார்.<\/p>","link":"https:\/\/www.vikatan.com\/government-and-politics\/politics\/minister-sekarbabu-on-hrajas-statement-regarding-temple-land","image":["https:\/\/gumlet.assettype.com\/vikatan\/2021-06\/75576510-8f32-46e8-bed9-9d4978fbb0f4\/vikatan_2021_04_48697b29_8824_41df_b55d_b7d8525076eb_444c6fea_57bc_4053_9e89_13e5f090a55c.jpg"],"pubdate":"Mon, 21 Jun 2021 07:45:50 +0000"},{"title":"புதுக்கோட்டை: `கடைக்கோடியில் இருப்பதால், அதிகாரிகள் வருவதில்லை'-ஒரு கிராமத்தின் குரல்!","text":"<p>புதுக்கோட்டை மாவட்டத்தின் கடைக்கோடியிலிருக்கிறது ஏம்பல் கிராமம். ஏம்பலுக்கு அருகருகே மதகம், குருங்களூர், இரும்பாநாடு, திருவாக்குடி ஆகிய கிராமங்கள் உள்ளன. இங்குள்ள மக்கள், தாலுகா அலுவலகம், ஒன்றிய அலுவலகம், கோர்ட், பொதுப்பணித்துறை அலுவலகம் என எந்த அலுவலகத்துக்குச்  செல்ல வேண்டுமென்றாலும் பல கீ.மீ தூரம் பயணிக்க வேண்டும். அதுவும் இந்த அலுவலகங்கள் ஒவ்வொன்றும் அறந்தாங்கி, அரிமளம் என வெவ்வேறு திசைகளில் நீண்ட தொலைவில் இருப்பதால், பல்வேறு பணிகளுக்காக மக்கள் தினமும் அலைந்து திரிந்து, அல்லல்பட்டுவருகின்றனர். இதன் காரணமாக, ஒரு நாளில் முடிய வேண்டிய பணி பல நாள்களுக்கு இழுக்கிறது. பொதுமக்களின் இந்த அலைச்சல்களைப் போக்க அரிமளம், ஆவுடையார்கோயில், அறந்தாங்கி ஊராட்சி ஒன்றியங்களில் உள்ள 16 ஊராட்சிகளைப் பிரித்து ஏம்பலைத் தலைமையிடமாகக்கொண்டு தாலுகா மற்றும் ஒன்றியம் ஏற்படுத்த வேண்டும் என்று தொடர்ந்து அரசிடம் இந்தப் பகுதி மக்கள் வலியுறுத்திவருகின்றனர்.<\/p><figure><img src=\"https:\/\/gumlet.assettype.com\/vikatan\/2021-06\/943bd717-72c3-4b05-bab8-9c8496cb50d6\/IMG_20210618_WA0170.jpg\" \/><figcaption>கோரிக்கை மனு<\/figcaption><\/figure><p>இது பற்றிப் பேசிய ஏம்பலைச் சேர்ந்த முன்னாள் ஊராட்சிமன்றத் தலைவர்  பெரியதம்பி, \"எங்கள் பகுதியில் கடந்த 30 ஆண்டுக்காலத்தில் கல்வி, சுகாதாரம், நீர்நிலைகள் மேம்பாடு, மக்களின் வாழ்வாதாரம் என எதுவுமே உயரவில்லை. அதை உயர்த்தும் அளவிலான எந்தத் திட்டத்தையும், எந்த அரசும் செயல்படுத்தவில்லை. கடைக்கோடியில் இருப்பதாலோ என்னவோ மாவட்ட அதிகாரிகள் யாரும் எங்கள் கிராமத்துக்கு வந்து செல்வதுகூட இல்லை. சாலை வசதிக்காகக்கூட கடுமையாகப் போராட வேண்டியிருக்கிறது. ஒவ்வொன்றையும் போராடித்தான் பெற வேண்டியிருக்கிறது. ஒவ்வொரு அலுவலகமும் வெவ்வேறு திசையில இருக்கு. தாலுகா அலுவலகத்துக்கு 16 கி.மீ தொலைவுல இருக்கற ஆவுடையார்கோயிலுக்குப் போகணும். அதுவே ஒன்றிய அலுவலகத்துக்கு 32கி.மீ தூரம் இருக்கற அரிமளத்துக்குப் போகணும்.<\/p><p>புதுப்பட்டி சார்பதிவாளர் அலுவலகம் 20 கி.மீ., நீதிமன்றம், பொதுப்பணித்துறை அலுவலகங்களுக்கு 37 கி.மீ அப்படின்னு தினமும் பல கி.மீ தூரம் மக்கள் அலையணும். அப்படியே அலைந்தாலும், உடனே கோரிக்கைகள் நிறைவேற்றப்படுகிறதில்லை. வீண் அலைச்சலும், பண விரயமும்தான் ஏற்படுகின்றன. போக்குவரத்து வசதியும் ரொம்பவே குறைவு. முதியவர்கள், மாற்றுத்திறனாளிகள் ரொம்பவே கஷ்டப்படுறாங்க. வளர்ச்சித் திட்டங்களை விரைந்து செயல்படுத்தவும், அரசு நிர்வாகத்தை ஒருங்கிணைக்கவும் அறந்தாங்கி, ஆவுடையார்கோயில், அறந்தாங்கி ஒன்றியங்களில் 16 ஊராட்சிகளைப் பிரித்து ஏம்பலைத் தலைமையிடமாகக்கொண்டு தாலுகா மற்றும் ஒன்றியம் ஏற்படுத்தித் தர வேண்டும்\" என்கிறார்.<\/p><figure><img src=\"https:\/\/gumlet.assettype.com\/vikatan\/2021-06\/375b071d-4b76-41ec-9845-086defc5aef5\/IMG_20210611_WA0020.jpg\" \/><figcaption>கார்த்திக் சிதம்பரத்தின் கோரிக்கை<\/figcaption><\/figure><p>ஏம்பல் கிராமத்தைச் சேர்ந்த பேரின்பநாதன்,  \"முன்னாள் அறந்தாங்கி சட்டமன்ற உறுப்பினர் ரத்தினசாபாபதி எங்களின் கோரிக்கையை ஏற்று, கடந்த 2020,  மார்ச்சில் நடந்த சட்டப்பேரவைக் கூட்டத்தில் ஏம்பலை மையமாகக்கொண்டு தாலுகா அமைக்க வேண்டியதன் அவசியம் குறித்து கோரிக்கை எழுப்பினார். சிவகங்கை நாடாளுமன்ற உறுப்பினர் கார்த்திக் சிதம்பரத்திடம் கோரிக்கை வைத்தோம். எங்கள் கோரிக்கை மனுவைப் படித்துப் பார்த்தவர், உங்களின் கோரிக்கை நியாயமானது என்று கூறி உடனே தமிழக வருவாய்த்துறை அமைச்சருக்குக் கடிதம் அளித்துள்ளார். மாவட்ட சட்டத்துறை அமைச்சர் ரகுபதியிடம் கோரிக்கை மனு கொடுத்திருக்கிறோம். மாவட்ட நிர்வாகத்திடமும் மனு அளித்திருக்கிறோம். எங்களின் கோரிக்கையை மாவட்ட அமைச்சர் மற்றும் மாவட்ட நிர்வாகம் சார்பில் வருவாய்த்துறை அமைச்சர், ஊரக வளர்ச்சித்துறை அமைச்சரின் பார்வைக்கு எடுத்துச் செல்வதாகக் கூறியிருக்கின்றனர். வரும் பட்ஜெட் கூட்டத்தொடரில் ஏம்பல் தாலுகா, ஒன்றியமாக அறிவிப்பு வெளியிட வேண்டும் என்பதே மக்கள் அனைவரின் எதிர்பார்ப்பாக இருக்கிறது. அதிகாரிகள் அதற்கான நடவடிக்கைகள் எடுப்பார்கள் என்ற நம்பிக்கையில் காத்திருக்கிறோம்\" என்றார்.<\/p>","link":"https:\/\/www.vikatan.com\/news\/tamilnadu\/people-of-yembal-village-says-that-they-need-a-goverment-office-nearby-their-village","image":["https:\/\/gumlet.assettype.com\/vikatan\/2021-06\/5fa017cd-bca7-4510-b711-b34f89cc6e0d\/IMG_20210618_WA0172.jpg"],"pubdate":"Mon, 21 Jun 2021 07:39:20 +0000"},{"title":"ஆரணி: `கழுத்தில் மிதித்தால், பேய் வாய் வழியாக ஓடிவிடும்!’ - தாயின் மூடநம்பிக்கையால் பலியான சிறுவன்","text":"<p>வேலூர் மாவட்டம், காட்பாடியை அடுத்த கே.வி.குப்பம் பகுதியில் வசித்துவந்த கார்த்தி-திலகவதி தம்பதியரின் ஏழு வயது மகன் சபரி. இரண்டு ஆண்டுகளுக்கு முன் கணவன் கார்த்தி இறந்துவிட்டதால், திலகவதி தனது மகனுடன் வேலூர் அருகேயுள்ள அரியூர் பகுதிக்குக் குடிபெயர்ந்துவிட்டார். திலகவதியுடன் அவரின் தங்கைகளான பாக்கியலட்சுமி, கவிதா ஆகியோரும் தங்கியிருக்கிறார்கள். தங்கைகள் இருவருக்கும் இன்னும் திருமணமாகவில்லை. இந்தநிலையில், சில தினங்களாக மகன் சபரிக்குப் பேய் பிடித்ததாகக் கூறி தாயும், அவனின் சித்திகள் இருவரும் சேர்ந்து மூடநம்பிக்கையான மாந்திரீகத்தின் பெயரில் சிறுவனை அடித்து, சித்ரவதை செய்துள்ளனர்.<\/p><figure><img src=\"https:\/\/gumlet.assettype.com\/vikatan\/2021-06\/30e4666f-7fc7-42c9-a06c-28246502001c\/Screenshot__214_.png\" \/><figcaption>சிறுவன் உடலை விட மறுத்த பெண்கள்<\/figcaption><\/figure><p>திருவண்ணாமலை மாவட்டம், வந்தவாசி அருகே மாந்திரீகவாதி யாரோ ஒருவர் பேய் ஓட்டுவதாகக் கேள்விப்பட்டு நேற்று இரவு திலகவதியும், அவரின் தங்கைகள் இருவரும் சிறுவன் சபரியை அரியூரிலிருந்து ஆட்டோவில் அழைத்துச் சென்றனர். இந்தப் பெண்களின் நடவடிக்கையில் சந்தேகம் ஏற்பட்டதால், ஆட்டோக்காரர் ஆரணிக்கு முன்புள்ள கண்ணமங்கலம் பேருந்து நிலையத்திலேயே நள்ளிரவில் இறக்கிவிட்டிருக்கிறார். இன்று காலை விடிந்த பின், வேறு ஆட்டோவைப் பிடித்து வந்தவாசிக்குச் செல்லலாம் என்று முடிவு செய்த அந்தப் பெண்கள், சிறுவன் சபரியின் தலைமுடியை இழுத்தபடியே கண்ணமங்கலம் பேரூராட்சி அலுவலக வளாகத்துக்குள் சென்று தங்கினர்.<\/p><p>அதிகாலை 2 மணி இருக்கும். தாய் உட்பட மூன்று பெண்களும் சேர்ந்து சிறுவனைக் கொடூரமாக தாக்கத் தொடங்கினர். சிறுவனின் கை கால்களை சித்திகள் இருவரும் நீட்டியிழுத்துப் பிடித்துக்கொண்டனர். தாய் திலகவதியோ, மகன் என்றும் பார்க்காமல், உடலுக்குள் ஊடுருவிய துஷ்ட சக்தியை வாய்வழியாக ஓட்டுவதாக நினைத்து கழுத்தில் காலைவைத்து மிதித்திருக்கிறார். இவர்களின் கொடூரத்தால், சிறுவன் சபரி மூச்சுவிட முடியாமல் துடித்து சம்பவ இடத்திலேயே உயிரிழந்துவிட்டான். அதன் பின்னரும், சிறுவனின் வாயைத் திறந்து தண்ணீரை ஊற்றுவது, கன்னத்தில் அறைவது என அந்தப் பெண்களின் கொடூரம் நீண்டிருக்கிறது.<\/p><figure><img src=\"https:\/\/gumlet.assettype.com\/vikatan\/2021-06\/937612b6-2eb3-4f61-b894-e32fbbad3d94\/Screenshot__221_.png\" \/><figcaption>போலீஸாருடன் வாக்குவாதம் செய்த பெண்கள்<\/figcaption><\/figure><p>அருகிலிருந்த மக்கள் சிலர், அதிர்ச்சியடைந்து அந்தப் பெண்களிடம் வந்து, ‘யார் நீங்கள், அந்தச் சிறுவனிடம் ஏன் இப்படி கொடூரமாக நடந்துகொள்கிறீர்கள்?’ என்று கேட்டுள்ளனர். உடனே, ஆவேசப்பட்ட மூன்று பெண்களும், <a href=\"https:\/\/www.vikatan.com\/latest-news\">‘எங்கள் குழந்தை. அவனுக்குப் பேய் பிடிச்சிருக்கு. திடீர்னு வலிப்பு வந்துடுச்சு. அதான் இப்பப்டி பண்றோம். உங்கள் வேலையைப் பார்த்துட்டுப் போங்க’<\/a> என்று ஆக்ரோஷமாக கூறியிருக்கிறார்கள். ஏதோ விபரீதம் நடப்பதை உணர்ந்த மக்கள், உடனடியாக கண்ணமங்கலம் போலீஸாருக்குத் தகவல் தெரிவித்தனர். போலீஸார் விரைந்து வந்து, சிறுவனின் உடலைக் கைப்பற்ற முயன்றனர். <\/p><p>அப்போதும், சிறுவனுக்குப் பேய் ஓட்டுவதாகக் கூறி பெண்கள் உடலை விட மறுத்தனர். போலீஸார், ஒருவழியாக சிறுவன் உடலை மீட்டனர். சிறுவன் மயக்கநிலையில் இருக்கிறானா அல்லது மரணித்துவிட்டானா என்பதை அறிய, சம்பவ இடத்துக்கு 108 ஆம்புலன்ஸை வரவழைத்து பரிசோதனை செய்தனர். மருத்துவ உதவியாளர் பரிசோதனை செய்து பார்த்து, சிறுவன் இறந்துவிட்டதை உறுதி செய்தார். இதையடுத்து, உயரதிகாரிகளுக்குத் தகவல் கொடுத்த போலீஸார், சிறுவனின் உடலை வேலூர் அரசு மருத்துவக் கல்லூரி மருத்துவமனைக்கு அனுப்பிவைத்தனர். <\/p><p>இதையடுத்து, தாய் திலகவதி மற்றும் அவரின் தங்கைகள் இருவரையும் கைதுசெய்து கண்ணமங்கலம் காவல் நிலையத்தில் வைத்து தீவிர விசாரணை மேற்கொண்டுவருகிறார்கள். இந்தக் கொடூரச் சம்பவம், கண்ணமங்கலம் பகுதியில் பெரும் பரபரப்பை ஏற்படுத்தியிருக்கிறது..<\/p>","link":"https:\/\/www.vikatan.com\/news\/crime\/7-year-old-boy-murdered-3-women-arrested-including-mother","image":["https:\/\/gumlet.assettype.com\/vikatan\/2021-06\/9a7f18e4-3409-4095-838b-21da041eaf02\/Screenshot__223_.png"],"pubdate":"Mon, 21 Jun 2021 06:38:26 +0000"},{"title":"``கொரோனா மரணங்களுக்கு இழப்பீடு வழங்க முடியாது!” - உச்ச நீதிமன்றத்தில் மத்திய அரசு சொன்னது என்ன?","text":"<p>``கொரோனாவால் உயிரிழந்த அனைவரின் குடும்பத்தினருக்கும் மாநில அரசுகளால் பேரிடர் மேலாண்மைச் சட்டத்தின்படி ரூ.4 லட்சம் இழப்பீடு வழங்க முடியாது. கொரோனா பாதிப்பு மிக அதிகமாக இருக்கும் நிலையில், எல்லோருக்கும் இழப்பீடு வழங்குவது சாத்தியமில்லாதது என்பதுடன் கொரோனாவால் இறப்பவர்களுக்கு நிவாரணம் வழங்கிவிட்டுப் பிற நோய்களில் இறப்பவர்களுக்கு இழப்பீடு வழங்காமல் மறுப்பது நியாயமற்றதாகிவிடும்” என்று உச்ச நீதிமன்றத்தில் மத்திய அரசு தெரிவித்துள்ளது.<\/p><figure><img src=\"https:\/\/gumlet.assettype.com\/vikatan\/2021-05\/c07c5e42-cb90-416b-82a8-5dcdff8f1448\/vikatan_2019_09_150fba88_989a_4309_9068_eb0f180cdc27_Supreme_Court.jpg\" \/><figcaption>உச்ச நீதிமன்றம்<\/figcaption><\/figure><p>கொரோனாவால் இறந்தவர்களின் குடும்பங்களுக்குப் பேரிடர் மேலாண்மை சட்டம் 2005-ன் கீழ் ரூ.4 லட்சம் இழப்பீடு வழங்கவும், கொரோனாவால் இறந்தவர்களுக்கு இறப்புச் சான்றிதழ்களை வழங்குவதற்கான சீரான கொள்கையை வகுக்குமாறும் மத்திய மாநில அரசுகளுக்கு உத்தரவிடக்கோரி உச்ச நீதிமன்றத்தில் இரண்டு பொதுநல மனுக்கள் தாக்கல் செய்யப்பட்டிருந்தன. இந்த மனுக்கள் நீதிபதிகள் அசோக் பூஷண் மற்றும் எம்.ஆர்.ஷா ஆகியோரின் முன்பு விசாரிக்கப்படு வந்தன.<\/p><p>இந்த மனுக்கள் மீதான முதற்கட்ட விசாரணையின்போது, ``இறப்புச் சான்றிதழ்கள் வழங்குவதற்கு ஒருங்கிணைக்கப்பட்ட ஒரே மாதிரியான கொள்கை ஏதும் வகுக்கப்பட்டுள்ளதா?” என்று மத்திய அரசு சார்பாக ஆஜரான வழக்கறிஞர் ஐஸ்வர்யா பாட்டிலிடம் கேள்வி எழுப்பிய நீதிபதிகள், ``முறையான ஆவணம் அல்லது இறப்புச் சான்றிதழை வழங்குவதற்கான ஒரே மாதிரியான கொள்கை இல்லையெனில், பாதிக்கப்பட்டவர்களின் உறவினர்கள் எந்த இழப்பீட்டையும் பெற முடியாமல் போய்விடும்.<\/p><figure><img src=\"https:\/\/gumlet.assettype.com\/vikatan\/2021-05\/940adb8c-bd77-46b2-a5db-29d40fd87dbb\/IMG_20210511_WA0009.jpg\" \/><figcaption>கொரோனா மரணம்<\/figcaption><\/figure><p>Also Read: <a href=\"https:\/\/www.vikatan.com\/health\/healthy\/corona-3rd-wave-in-world\">கோவிட் மூன்றாவது அலை... எப்போது வரும், எப்படி வரும்? பதில் சொல்கிறார் நிபுணர்...<\/a><\/p><p>எனவே, கொரோனாவால் இறப்பவர்களுக்கு இறப்புச் சான்றிதழ்கள் வழங்குவதற்கான சீரான கொள்கை குறித்தும் பேரிடர் மேலாண்மைச் சட்டத்தின்படி நிவாரணம் வழங்குவது குறித்தும் மத்திய அரசு உரிய பதிலளிக்க வேண்டும்\" என்று உத்தரவிட்டிருந்தனர். இதுதொடர்பாக உச்ச நீதிமன்றத்தில் மத்திய அரசு என்ன பதிலளிக்கப்போகிறது, கொரோனாவால் பாதிக்கப்பட்டு இறந்தவர்கள் அனைவரின் குடும்பத்துக்கும் ரூ.4 லட்சம் இழப்பீடு கிடைக்குமா என்று மக்கள் மத்தியில் எதிர்பார்ப்பு இருந்தது. <\/p><p>இந்த நிலையில்தான் , மத்திய அரசு 183 பக்கங்கள் கொண்ட பதில் மனுவை உச்ச நீதிமன்றத்தில் நேற்று முன்தினம் இரவு தாக்கல் செய்திருக்கிறது.<\/p><p>அந்தப் பதில் மனுவில், ``பேரிடர் மேலாண்மைச் சட்டத்தைப் பொறுத்தவரையில் பூகம்பம் அல்லது வெள்ளம் உள்ளிட்ட இயற்கைப் பேரிடரில் சிக்கி உயிரிழந்தோரின் குடும்பத்தினருக்கே நிவாரணம் வழங்கப்பட்டு வருகிறது. அதாவது, குறிப்பிட்ட பகுதியில், குறிப்பிட்ட காலத்தில் நிகழும் இயற்கைப் பேரிடர்களுக்கே இதுவரை நிவாரணம் வழங்கப்பட்டு வந்தது. ஆனால், கொரோனா அப்படியானது கிடையாது. உலகம் முழுவதும் கொரோனா பாதிப்பு இருக்கிறது. கொரோனாவால் ஏற்படும் உயிரிழப்பு தொடர்கதையாக இருக்கிறது.<\/p><p>நாடுமுழுவதும் இதுவரை 3.85 லட்சத்துக்கும் மேற்பட்டோர் கொரோனா தொற்றுக்குப் பலியாகியுள்ளனர். இந்த எண்ணிக்கையானது அதிகரித்துக்கொண்டே வருகிறது. எனவே, உயிரிழந்த அனைவரின் குடும்பத்தினருக்கும் பேரிடர் மேலாண்மைச் சட்டத்தின் கீழ் இழப்பீடு வழங்க வேண்டும் என்று கோருவது பொருத்தமாக இருக்காது. அதுமட்டுமல்ல, பல்வேறு நோய்களால் உயிரிழப்பு ஏற்படும் நிலையில், இந்த நோயால் உயிரிழப்போருக்கு மட்டும் இழப்பீடு வழங்குவது நியாயமற்றதாகிவிடும்.<\/p><figure><img src=\"https:\/\/gumlet.assettype.com\/vikatan\/2021-05\/d0aa4de7-96e2-4756-a869-46ae39f71226\/IMG_20210511_WA0013.jpg\" \/><figcaption>கொரோனா மரணம்<\/figcaption><\/figure><p>மேலும் தொடர் ஊரடங்கினால் வரி வருவாய் குறைந்துள்ளதுடன் மாநில அரசுகளின் சுகாதார செலவுகளும் பன்மடங்கு அதிகரித்துள்ளன. இந்தச் சூழலில், கொரோனாவால் உயிரிழந்த அனைவரின் குடும்பத்தினருக்கும் ரூ.4 லட்சம் இழப்பீடு வழங்குவது என்பது மாநில அரசுகளால் இயலாத காரியம். அதே சமயம் கொரோனாவால் பாதிக்கப்பட்டோருக்குத் தேவையான உதவிகளைச் செய்ய மத்திய அரசு தயாராகவே இருக்கிறது” என்று குறிப்பிட்டுள்ள மத்திய அரசு, ``கொரோனா தொடர்பான கொள்கைகளை மத்திய அரசுதான் வகுக்கும். எனவே, இதில் தலையிட முடியாது என்று ஏற்கெனவே உச்ச நீதிமன்றம் கூறியிருந்ததை நினைவுபடுத்துகிறோம்” என்றும் அந்தப் பதில் மனுவில் குறிப்பிட்டுள்ளது.<\/p><p>கொரோனாவால் உயிரிழந்தோருக்கு கொரோனா மரணம் என்று சான்றிதழ் வழங்கப்படுவதில்லை என்ற குற்றச்சாட்டு தொடர்பாகப் பதிலளித்திருந்த மத்திய அரசு, ``கொரோனா தொற்றால் பாதிக்கப்பட்டு உயிரிழந்தவர்கள் பெயரில் வழங்கப்படும் இறப்புச் சான்றிதழில், `கொரோனா மரணம்’ என்றே குறிப்பிட்டு சான்றிதழ் வழங்கப்படும். அவ்வாறு சான்றிதழில் குறிப்பிடாத மருத்துவர்கள் மீது உரிய நடவடிக்கை எடுக்கப்படும்” என்றும் தனது பதில் மனுவில் குறிப்பிட்டுள்ளது . இந்த மனு மீதான விசாரணை இன்று நடக்கவிருக்கிறது.<\/p><figure><img src=\"https:\/\/gumlet.assettype.com\/vikatan\/2021-05\/ea66a306-df1f-4959-a362-52a08cc9856e\/6094a51dd887b.jpg\" \/><figcaption>Covid 19 Outbreak<\/figcaption><\/figure><p>Also Read: <a href=\"https:\/\/www.vikatan.com\/news\/general-news\/private-hospitals-more-fees-collecting-for-corona-treatment\">கல்லா கட்டும் தனியார் மருத்துவமனைகள்... கதறும் கொரோனா நோயாளிகளின் குடும்பத்தினர்...<\/a><\/p><p>கொரோனாவால் உயிரிழந்தோரின் குடும்பத்தினருக்கு ரூ.1 லட்சம் இழப்பீடு வழங்கப்படும் என்று மத்தியப் பிரதேச அரசு ஏற்கெனவே அறிவித்தது. கொரோனா இரண்டாவது அலையில் ஆக்ஸிஜன் பற்றாக்குறையால் உயிரிழந்தோரின் குடும்பத்தினருக்கு ரூ.5 லட்சம் வழங்கப்படும் என டெல்லி அரசு அறிவித்துள்ளதும் குறிப்பிடத்தக்கது.<\/p>","link":"https:\/\/www.vikatan.com\/government-and-politics\/healthy\/cant-pay-4-lakh-rupees-as-ex-gratia-to-covid-victims-centre-tells-supreme-court","image":["https:\/\/gumlet.assettype.com\/vikatan\/2020-08\/d16004bb-57dd-4dd8-b8be-f683330c5e6f\/IMG_20200724_WA0045.jpg"],"pubdate":"Mon, 21 Jun 2021 06:34:33 +0000"},{"title":"புகழ்பெற்ற செடி புட்டா சேலைகளுக்கு புவிசார் குறியீடு அங்கீகாரம் கேட்டு விண்ணப்பம்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685145\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_10665530.jpg\" style=\"margin: 10px 0 0 10px; padding: 4px;\" \/><\/a><p>நெல்லை: புகழ்பெற்ற செடி புட்டா சேலைகளுக்கு புவிசார் குறியீடு அங்கீகாரம் கேட்டு விண்ணப்பிக்கப்பட்டுள்ளது. அம்பாசமுத்திரம், சேரன்மகாதேவி நெசவாளர் கூட்டுறவு சங்கம் சார்பில் வழக்கறிஞர் சஞ்சய் காந்தி விண்ணப்பித்துள்ளார். <\/p>","link":"http:\/\/www.dinakaran.com\/Latest_Detail.asp?Nid=685145","image":["http:\/\/img.dinakaran.com\/data1\/DNewsimages\/Tamil_News_6_22_2021_10665530.jpg"],"pubdate":"22-6-2021 21:44"},{"title":"தனியார் பள்ளிகளில் 75% கட்டணம் மட்டுமே வசூலிக்க வேண்டும்: பள்ளிக்கல்வித்துறை","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685136\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_98214359.jpg\" style=\"margin: 10px 0 0 10px; padding: 4px;\" \/><\/a><p>சென்னை: தனியார் பள்ளிகளில் 75% கட்டணம் மட்டுமே வசூலிக்க வேண்டும் என பள்ளிக்கல்வித்துறை உத்தரவிட்டுள்ளது. மெட்ரிக், சிபிஎஸ்இ, ஐசிஎஸ்இ, ஐஜிசிஎஸ்இ, ஐபி பள்ளிகளுக்கு பள்ளிக்கல்வித்துறை எச்சரிக்கை விடுத்துள்ளது. கட்டணம் செலுத்தாத மாணவர்களை கட்டாயப்படுத்தக்கூடாது எனவும் உத்தரவிட்டுள்ளது.<\/p>","link":"http:\/\/www.dinakaran.com\/Latest_Detail.asp?Nid=685136","image":["http:\/\/img.dinakaran.com\/data1\/DNewsimages\/Tamil_News_6_22_2021_98214359.jpg"],"pubdate":"22-6-2021 19:57"},{"title":"காணாமல் போனதாக தேடப்பட்ட கல்பாக்கம் அணுமின் நிலைய பயிற்சி விஞ்ஞானியின் உடல் சடலமாக மீட்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685134\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_20663089.jpg\" style=\"margin: 10px 0 0 10px; padding: 4px;\" \/><\/a><p>சென்னை: காணாமல் போனதாக தேடப்பட்ட கல்பாக்கம் அணுமின் நிலைய பயிற்சி விஞ்ஞானியின் உடல் சடலமாக மீட்கப்பட்டுள்ளது. பயிற்சி விஞ்ஞானி சத்யசாய்ராம்(26) உடல் வாயலூர் பாலாறு அருகே எரிந்த நிலையில் சடலமாக மீட்கப்பட்டுள்ளது. <\/p>","link":"http:\/\/www.dinakaran.com\/Latest_Detail.asp?Nid=685134","image":["http:\/\/img.dinakaran.com\/data1\/DNewsimages\/Tamil_News_6_22_2021_20663089.jpg"],"pubdate":"22-6-2021 19:41"},{"title":"58 வயதுக்கும் மேற்பட்ட தமிழறிஞர்கள் உதவித் தொகைக்கு விண்ணப்பிக்கலாம் என தமிழ் வளர்ச்சித்துறை அறிவிப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685128\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_92535037.jpg\" style=\"margin: 10px 0 0 10px; padding: 4px;\" \/><\/a><p>சென்னை: 58 வயதுக்கும் மேற்பட்ட தமிழறிஞர்கள் உதவித் தொகைக்கு விண்ணப்பிக்கலாம் என தமிழ் வளர்ச்சித்துறை அறிவித்துள்ளது. ஆண்டு வருவாய் ரூ.72,000-க்குள் பெறும் 58 வயது நிறைவடைந்த தமிழறிஞர்கள் விண்ணப்பிக்கலாம் எனவும் அறிவிக்கப்பட்டுள்ளது. <\/p>","link":"http:\/\/www.dinakaran.com\/Latest_Detail.asp?Nid=685128","image":["http:\/\/img.dinakaran.com\/data1\/DNewsimages\/Tamil_News_6_22_2021_92535037.jpg"],"pubdate":"22-6-2021 19:0"},{"title":"உலக நாடுகளுக்கு  5.5 கோடி டோஸ் தடுப்பூசி மருந்தை வழங்கும் அமெரிக்கா","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685127\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_11176700.jpg\" style=\"margin: 10px 0 0 10px; padding: 4px;\" \/><\/a><p>வாஷிங்டன்: அமெரிக்கா தன் கையிருப்பில் இருந்து 5.5 கோடி டோஸ் தடுப்பூசி மருந்தை ஏழை நாடுகளுக்கு வழங்க உள்ளது. அமெரிக்கா தருவதாக அறிவித்த 8 கோடி டோஸில் 2.5 கோடியை வழங்குவதாக முன்பே அறிவித்துவிட்டது. அமெரிக்கா வழங்க உள்ள 8 கோடி டோஸ் தடுப்பூசியை 6 கோடி அஸ்ட்ரா ஜெனிவா தயாரித்த தடுப்பூசியாகும். அஸ்ட்ரா ஜெனிவா தடுப்பூசியை பயன்படுத்த இதுவரை அந்நாட்டு மருந்து கட்டுப்பாட்டாளர் அனுமதி தரவில்லை. அமெரிக்கா தர உள்ள 5.5 கோடி டோஸ் தடுப்பூசிகளில் இந்திய உள்பட ஆசிய நாடுகளுக்கு 1.4 கோடி டோஸ் வரும். <\/p>","link":"http:\/\/www.dinakaran.com\/Latest_Detail.asp?Nid=685127","image":["http:\/\/img.dinakaran.com\/data1\/DNewsimages\/Tamil_News_6_22_2021_11176700.jpg"],"pubdate":"22-6-2021 18:49"},{"title":"விடுபட்ட 9 மாவட்டங்களில் உள்ளாட்சி தேர்தல் நடத்துவது தொடர்பாக முதல்வர் மு.க.ஸ்டாலின் ஆலோசனை","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685126\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_15745181.jpg\" style=\"margin: 10px 0 0 10px; padding: 4px;\" \/><\/a><p>சென்னை: விடுபட்ட 9 மாவட்டங்களில் உள்ளாட்சி தேர்தல் நடத்துவது தொடர்பாக முதல்வர் மு.க.ஸ்டாலின் ஆலோசனை நடத்தி வருகிறார். நகர்ப்புற வளர்ச்சித்துறை அமைச்சர் கே.என்.நேரு, உள்ளாட்சித்துறை அமைச்சர் பெரியகருப்பன் உள்ளிட்டோருடன் முதல்வர் ஆலோசனை நடத்தி வருகிறார். வரும் செப்டம்பருக்குள் உள்ளாட்சி தேர்தலை நடத்த உச்சநீதிமன்றம் உத்தரவிட்ட நிலையில் முதல்வர் ஆலோசனையில் ஈடுபட்டுள்ளார். <\/p>","link":"http:\/\/www.dinakaran.com\/Latest_Detail.asp?Nid=685126","image":["http:\/\/img.dinakaran.com\/data1\/DNewsimages\/Tamil_News_6_22_2021_15745181.jpg"],"pubdate":"22-6-2021 18:32"},{"title":"டெல்லியில் தேசியவாத காங்கிரஸ் தலைவர் சரத்பவார் இல்லத்தில் எதிர்கட்சித் தலைவர்கள் ஆலோசனை","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685120\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_84621829.jpg\" style=\"margin: 10px 0 0 10px; padding: 4px;\" \/><\/a><p>டெல்லி: டெல்லியில் தேசியவாத காங்கிரஸ் தலைவர் சரத்பவார் இல்லத்தில் முக்கிய எதிர்கட்சித் தலைவர்கள் ஆலோசனை நடத்தி வருகின்றனர். சமுதாயத்தின் முக்கிய பிரமுகர்கள் சிலரும் பவார் இல்லத்தில் நடைபெறும் ஆலோசனையில் பங்கேற்றுள்ளனர். <\/p>","link":"http:\/\/www.dinakaran.com\/Latest_Detail.asp?Nid=685120","image":["http:\/\/img.dinakaran.com\/data1\/DNewsimages\/Tamil_News_6_22_2021_84621829.jpg"],"pubdate":"22-6-2021 17:58"},{"title":"கட்டுமானத்துக்கு பயன்படுத்தும் 10, 8 M.M TMT கம்பி ஒரு டன் விலை 69,000-லிருந்து ரூ.68,000 ஆக குறைப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685118\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_35456485.jpg\" style=\"margin: 10px 0 0 10px; padding: 4px;\" \/><\/a><p>சென்னை: கட்டுமானத்துக்கு பயன்படுத்தும் 10, 8 M.M TMT கம்பி ஒரு டன் விலை 69,000-லிருந்து ரூ.68,000 ஆக குறைக்கப்பட்டுள்ளது. முதலமைச்சரின் அறிவுறுத்தலை அடுத்து ஜி.எஸ்.டீ. உள்பட ஒரு டன்னுக்கு ரூ.1,180 குறைக்கப்பட்டு உள்ளது. <\/p>","link":"http:\/\/www.dinakaran.com\/Latest_Detail.asp?Nid=685118","image":["http:\/\/img.dinakaran.com\/data1\/DNewsimages\/Tamil_News_6_22_2021_35456485.jpg"],"pubdate":"22-6-2021 17:56"},{"title":"திருப்பத்தூர் மாவட்டம் வாணியம்பாடியில் ஆசிரியர் வீட்டில் 25 சவரன் நகை, ரூ.10 ஆயிரம் கொள்ளை: போலீசார் விசாரணை","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685101\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_54352969.jpg\" style=\"margin: 10px 0 0 10px; padding: 4px;\" \/><\/a><p>திருப்பத்தூர்: திருப்பத்தூர் மாவட்டம் வாணியம்பாடியில் வசீம் அக்ரம் என்ற ஆசிரியர் வீட்டில் 25 சவரன் நகை, ரூ.10 ஆயிரம் கொள்ளையடிக்கப்பட்டுள்ளது. மருத்துவமனைக்கு சென்றுவிட்டு திரும்பியபோது பின்பக்க கதவை உடைத்து கொள்ளையர்கள் கைவரிசை காட்டியுள்ளனர். கொள்ளை சம்பவம் தொடர்பாக வாணியம்பாடி போலீசார் வழக்குப்பதிவு செய்து விசாரணை நடத்தி வருகின்றனர்<\/p>","link":"http:\/\/www.dinakaran.com\/Latest_Detail.asp?Nid=685101","image":["http:\/\/img.dinakaran.com\/data1\/DNewsimages\/Tamil_News_6_22_2021_54352969.jpg"],"pubdate":"22-6-2021 17:19"},{"title":"இந்தியாவில் 553 மாவட்டங்களில் கொரோனா தொற்று விகிதம் 5%-க்கும் கீழ் குறைந்தது: ஒன்றிய அரசு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685100\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_61925906.jpg\" style=\"margin: 10px 0 0 10px; padding: 4px;\" \/><\/a><p>டெல்லி: இந்தியாவில் 553 மாவட்டங்களில் கொரோனா தொற்று விகிதம் 5%-க்கும் கீழ் குறைந்துள்ளது என ஒன்றிய அரசு தகவல் அளித்துள்ளது. கடந்த வாரத்தைவிட சராசரியாக தினசரி தொற்றுக்கு ஆளாவோர் எண்ணிக்கை 29% ஆக குறைந்துள்ளது. நேற்று ஒரே நாளில் நாடு முழுவதும் 88 லட்சத்து 9 ஆயிரம் பேருக்கு கொரோனா தடுப்பூசி போடப்பட்டுள்ளது. 88 லட்சம் தடுப்பூசிகள் 63.68% தடுப்பூசிகள் கிராமப்புற மக்களுக்கு போடப்பட்டுள்ளது என ஒன்றிய அரசு தெரிவித்துள்ளது. <\/p>","link":"http:\/\/www.dinakaran.com\/Latest_Detail.asp?Nid=685100","image":["http:\/\/img.dinakaran.com\/data1\/DNewsimages\/Tamil_News_6_22_2021_61925906.jpg"],"pubdate":"22-6-2021 17:17"},{"title":"ஜூன் 26-ம் தேதி முதல் பாரீஸ்-சென்னை இடையே மீண்டும் விமான சேவை: ஏர் ஃபிரான்ஸ் தகவல்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685099\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_42966861.jpg\" style=\"margin: 10px 0 0 10px; padding: 4px;\" \/><\/a><p>சென்னை: ஜூன் 26-ம் தேதி முதல் பாரீஸ்-சென்னை இடையே மீண்டும் விமான சேவையை ஏர் ஃபிரான்ஸ் தொடங்குகிறது. பாரீஸ்-சென்னை இடையே வாராந்திர விமான சேவையை தொடங்க ஏர் ஃபிரான்ஸ் திட்டமிட்டுள்ளது. <\/p>","link":"http:\/\/www.dinakaran.com\/Latest_Detail.asp?Nid=685099","image":["http:\/\/img.dinakaran.com\/data1\/DNewsimages\/Tamil_News_6_22_2021_42966861.jpg"],"pubdate":"22-6-2021 17:15"},{"title":"தமிழ்நாட்டில் சிமெண்ட் விலை ஒரு மூட்டைக்கு மேலும் ரூ. 25 குறைவு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685094\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_92872257.jpg\" style=\"margin: 10px 0 0 10px; padding: 4px;\" \/><\/a><p>சென்னை: தமிழ்நாட்டில் சிமெண்ட் விலை ஒரு மூட்டைக்கு மேலும் ரூ. 25 குறைந்து உள்ளதாக கட்டுமான துறையினர் மகிழ்ச்சி அடைந்துள்ளனர். கடந்த வாரம் ரூ.490-க்கு விற்கப்பட்டு வந்த சிமெண்ட் விலை தற்போது ரூ.435-க்கு விற்கப்படுகிறது. <\/p>","link":"http:\/\/www.dinakaran.com\/Latest_Detail.asp?Nid=685094","image":["http:\/\/img.dinakaran.com\/data1\/DNewsimages\/Tamil_News_6_22_2021_92872257.jpg"],"pubdate":"22-6-2021 16:59"},{"title":"லட்சத்தீவின் புதிய சட்டங்களுக்கு இடைக்காலத் தடை விதிப்பு: கேரளா அரசு உத்தரவு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685093\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_29496402.jpg\" style=\"margin: 10px 0 0 10px; padding: 4px;\" \/><\/a><p>லட்சத்தீவு: லட்சத்தீவின் நிர்வாக அதிகாரி பிரஃ புல் படேல் கொண்டு வந்த புதிய சட்டங்களுக்கு இடைக்காலத் தடை விதிக்கப்பட்டுள்ளது. லட்சத்தீவில் சர்ச்சைக்குரிய புதிய சட்டங்களுக்கு இடைக்காலத்தடை விதித்து கேரளா அரசு உத்தரவிட்டுள்ளது. <\/p>","link":"http:\/\/www.dinakaran.com\/Latest_Detail.asp?Nid=685093","image":["http:\/\/img.dinakaran.com\/data1\/DNewsimages\/Tamil_News_6_22_2021_29496402.jpg"],"pubdate":"22-6-2021 16:57"},{"title":"கர்நாடக அணைகளிலிருந்து காவிரி ஆற்றில் விநாடிக்கு 10,000 கனஅடி வீதம் தண்ணீர் வெளியேற்றம்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685090\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_26621646.jpg\" style=\"margin: 10px 0 0 10px; padding: 4px;\" \/><\/a><p>கர்நாடகா: கர்நாடக அணைகளில் இருந்து காவிரியில் திறக்கப்பட்ட தண்ணீர் தமிழக எல்லையான பிலிகுண்டுலு வந்தடைந்தது. கர்நாடக அணைகளிலிருந்து காவிரி ஆற்றில் விநாடிக்கு 10,000 கனஅடி வீதம் தண்ணீர் வெளியேற்றம் செய்யப்டுகிறது. காவிரி ஆற்றில் விநாடிக்கு 1,500 கன அடியாக இருந்த நீர்வரத்து தற்போது 5,000 கன அடியாக அதிகரித்துள்ளது. <\/p>","link":"http:\/\/www.dinakaran.com\/Latest_Detail.asp?Nid=685090","image":["http:\/\/img.dinakaran.com\/data1\/DNewsimages\/Tamil_News_6_22_2021_26621646.jpg"],"pubdate":"22-6-2021 16:50"},{"title":"சிபிஎஸ்இ +2 தேர்வுகள் ரத்து செய்யப்பட்டதற்கு எதிரான மனுக்களை தள்ளுபடி செய்தது உச்சநீதிமன்றம்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685081\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_22_2021_36118717.jpg\" style=\"margin: 10px 0 0 10px; padding: 4px;\" \/><\/a><p>டெல்லி: சிபிஎஸ்இ +2 தேர்வுகள் ரத்து செய்யப்பட்டதற்கு எதிரான மனுக்களை உச்சநீதிமன்றம் தள்ளுபடி செய்தது. பல்வேறு தரப்பு ஆலோசனைகளை மேற்கொண்டு எடுத்த முடிவில் தலையிட விரும்பவில்லை எனவும் கருத்து தெரிவித்துள்ளது. <\/p>","link":"http:\/\/www.dinakaran.com\/Latest_Detail.asp?Nid=685081","image":["http:\/\/img.dinakaran.com\/data1\/DNewsimages\/Tamil_News_6_22_2021_36118717.jpg"],"pubdate":"22-6-2021 16:32"}]