[{"title":"டிக் டாக் விபரீதங்கள்: பல்ட்டி அடிக்க முயன்று உயிரை விட்ட டான்ஸர் இளைஞன்!","text":"<p style=\"text-align: justify;\"> <\/p>\n\n<p style=\"text-align: justify;\">கர்நாடகாவைச் சேர்ந்த டான்ஸர் இளைஞர் ஒருவர் தனது விபரீதமான டிக் டாக் முயற்சியால் நேற்று மரணத்தைத் தழுவி இருப்பது மிகுந்த வருத்தத்திற்குரிய செய்தி. 22 வயது குமார் ஆர்கெஸ்ட்ரா ஒன்றில் டான்ஸராகவும் இசைக் கலைஞராகவும் பணியாற்றி வந்திருக்கிறார். தனது வித்யாசமான விடியோக்கள் மூலம் டிக் டாக்கில் பிரபலமான குமார் கடந்த 15 ஆம் தேதி தனது நண்பருடன் இணைந்து மேலுமொரு வித்யாசமான டிக் டாக் விடியோ முயற்சியில் ஈடுபட்டிருக்கும் போது எதிர்பாராத விதமாக கழுத்து முறிந்து தண்டுவடத்தில் பலத்த அடியுடன் மருத்துவமனையில் அனுமதிக்கப்பட்டிருக்கிறார். நடந்தது என்னவென்றால், தனது நண்பர் ஒருவரது உதவியுடன் பின்னோக்கி பல்ட்டி அடித்து அதை டிக் டாக் விடியோ பதிவாக்கும் முயற்சியில் குமார் ஈடுப்படும் போது பல்ட்டியில் தவறு ஏற்பட்டு தலை தரையில் மோதி கழுத்து முறிவு ஏற்பட்டிருக்கிறது. உடனடியாக மருத்துவமனையில் அட்மிட் செய்யப்பட்ட போதும்  தண்டுவடத்தில் பலத்த அடிபட்டு காயம் ஏற்பட்டதில் பக்கவாத நிலையில் நேற்று வரை விக்டோரியா மருத்துவமனையில் சிகிச்சையில் இருந்திருக்கிறார். இந்நிலையில் நேற்று பிற்பகலில் சிகிச்சை பலனளிக்காத நிலையில் குமார் மரணமடைந்ததாகத் தகவல்.<\/p>\n\n<p style=\"text-align: justify;\"> <\/p>\n\n<p style=\"text-align: center;\"><iframe frameborder=\"0\" height=\"360\" scrolling=\"no\" src=\"https:\/\/www.youtube.com\/embed\/UajNemchaho\" width=\"450\"><\/iframe><\/p>\n\n<p style=\"text-align: justify;\">கர்நாடக மாநிலம் தும்கூர் மாவட்டம் சிக்கநாயக்கன ஹள்ளி தாலுகாவைச் சேர்ந்த குமாரின் பெற்றோர் நரசிம்ம மூர்த்தி மற்றும் ராமக்கா இருவரும் விவசாயக்கூலித் தொழிலாளிகள். தற்போது மகனை இழந்து வாடும் அந்த ஏழைப் பெற்றோருக்கு குமாரின் மரணம் மிகப்பெரிய அதிர்ச்சியைத் தந்துள்ளது.<\/p>\n\n<p style=\"text-align: justify;\">விபத்துக்குப் பின் மருத்துவமனையில் இருந்த நாட்களில் பத்திரிகையாளர்களிடம் பேசிய குமார், தனது விபரீத டிக் டாக் முயற்சி குறித்து மிகவும் மன வேதனைப்பட்டிருக்கிறார். சமூக ஊடகச் செயலியான டிக் டாக்கில் மேலும் மேலும் பிரபலமாகும் ஆசையில் தன்னைப் போன்ற இளைஞர்கள் இப்படிப் பட்ட ஆபத்தான முயற்சிகளில் ஈடுபடக் கூடாது என்பதற்கு தனக்கு நேர்ந்த விபத்து ஒரு பெரும் எச்சரிக்கையாக இருக்கட்டும் என்று அவர் கூறியதாகத் தகவல்.<\/p>\n\n<p style=\"text-align: justify;\">குமாரின் மரணம், டிக் டாக் ஆசையால் நேர்ந்தது. சமூக ஊடகச் செயலிகளில் லைக்குகளுக்காகவும் ஃபேன் ஃபாலோயிங்கை அதிகரிப்பதற்காகவும் இளைஞர்களும், பெண்களும் இது போன்ற ஆபத்தான முயற்சிகளில் ஈடுபடுவது தொடர்ந்து அதிகரித்து வருகிறது. இப்படியான விளைவுகள் ஏற்படும் என்று அறிந்து தான் முன்பே இந்தச் செயலிக்கு தடை விதிக்கக் கோரி பொது நல வழக்கு போடப்பட்டது. ஆயினும் டிக் டாக் ஆதரவாளர்களின் வேண்டுகோளுக்கு இணங்கி அதற்கான தடை நீங்கி தற்போது மீண்டும் டிக் டாக் தன் வேலையைக் காட்டி வருகிறது.<\/p>\n\n<p style=\"text-align: justify;\">டிக் டாக்கால் விபத்து மரணங்கள் மட்டுமா நேர்கின்றன. கொலை, குடும்பத் தகராறு, விவாகரத்துகளும் பெருகி வருகின்றன.<\/p>\n\n<p style=\"text-align: justify;\">ஒரு சாரர், தங்களது தனித்திறமைகளை வளர்த்தெடுக்கவும், அவற்றை பொதுவெளியில் வைத்து பிறர் பாராட்டுகளைப் பெறவும், சின்னத்திரை, பெரியதிரை வாய்ப்புகளைப் பெறவும் டிக் டாக் உதவுகிறது என்று டிக்டாக்கிற்கு ஆதரவாக வாதிடுகிறார்கள். இன்னும் சிலரோ, அதிலென்ன அவ்வளவு பெரிய ஆபத்தா இருக்கிறது. அது வெறும் செயலி, அதைப் பொழுது போக்கிற்காகவும், மன அழுத்தத்தைப் போக்கவும் மட்டுமே பயன்படுத்திக் கொள்கிறோம். இதிலென்ன தவறு இருக்கிறது? அதைப் போய்த் தடுப்பானேன் என்கிறார்கள். இன்னும் சிலரோ, இது மிகக் கொடுமையான கலாச்சாரச் சீர்கேட்டுக்கு வழிவகுக்கும். இதனால் சமுதாயத்திற்கு என்ன நலன் விளைந்து விடப் போகிறது. இதை உடனடியாக ஒழித்துக் கட்டியே ஆக வேண்டும் என்கிறார்கள்.<\/p>\n\n<p style=\"text-align: justify;\">இரண்டு தரப்பில் எது வெல்கிறதோ இல்லையோ, டிக் டாக்கால் இன்று ஒரு உயிர் பறி போயிருக்கிறது மட்டும் எவராலும் மறுக்க முடியாத நிஜம்.<\/p>\n\n<p style=\"text-align: justify;\"> <\/p>\n\n<p style=\"text-align: justify;\">Video Courtesy: TOI<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2019\/jun\/24\/dancer-died-after-tik-tok-stunt-3178155.html","image":["https:\/\/images.dinamani.com\/uploads\/user\/imagelibrary\/2019\/6\/24\/w600X390\/tik_tak_death.jpg"],"pubdate":"Monday, June 24, 2019 11:56 AM +0530"},{"title":"உயர் அதிகாரியின் பாலியல் தொல்லையை சமூக ஊடகத்தில் பதிவு செய்த பெண் ஐஏஎஸ் அதிகாரி!","text":"<p> <\/p>\n\n<p style=\"text-align: justify;\">ஹரியானா கேடரில் பணிபுரிந்து வரும் பெண் ஐஏஎஸ் அதிகாரி ஒருவர் ஞாயிறு அன்று தனது முகநூல் கணக்கில்... இந்தியில் தனது உயர் அதிகாரி, தனக்கு தொடர்ந்து அளித்து வரும் பாலியல் ரீதியிலான தொல்லைகள் குறித்து பதிவு செய்திருந்தார்.<\/p>\n\n<p style=\"text-align: justify;\">முகநூலில் தான் பதிவு செய்திருந்த தகவலை அப்படியே புகாராக்கி சண்டிகர் காவல்நிலையத்துக்கு மின்னஞ்சலும் செய்திருப்பதாக அவர் தெரிவித்திருந்தார். ஆனால், அவரது புகாருக்கு எந்தவிதமான பலனும் இல்லை. தொடர்ந்து தொலைபேசியில் தொடர்பு கொண்ட போதும் சரி, மாநிலத்தின் உள்துறை செயலருக்கு எஸ் எம் எஸ் அனுப்பிய போதும் சரி அதற்கான பலன் இந்த விஷயத்தை தான் முகநூலில் பதிவு செய்து விட்டு அச்சு ஊடகங்களுக்குத் தெரியப்படுத்திய வரையிலும் கூட கிணற்றில் போட்ட கல்லாகவே இருப்பதாக அவர் தெரிவித்துள்ளார்.<\/p>\n\n<p style=\"text-align: justify;\">தனது புகாரில் அவர் குறிப்பிட்டுள்ளபடி, பாலியல் குற்றம் சாட்டப்பட்டுள்ள உயரதிகாரி, அதிகாரப்பூர்வ கோப்புகளில் ஜூனியர் பெண் அதிகாரியான தான் எதிர்ப்புக் கருத்துக்களை எழுதக் கூடாது எனத் தடுக்கும் பொருட்டு இவ்விதமாகத் தன்னிடம் நடந்து கொண்டதாக தெரிவித்துள்ளார். சம்மந்த்தப்பட்ட அந்த உயரதிகாரியின் பெயரை பொது வெளியில் வெளிப்படையாக தெரிவிப்பது குறித்து தனக்கேதும் ஆட்சேபணை இல்லை என அவர் குறிப்பிட்டிருந்த போதும் தற்போது இந்த வழக்கு விசாரணை நடைபெற்று வருவதால் இந்தி ஊடகங்கள் இருவரது பெயரையும் வெளியிடவில்லை. <\/p>\n\n<p style=\"text-align: justify;\">ஆட்சியர் அலுவலகத்தில் தனக்கு நேர்ந்த வித்யாசமான அனுபவத்தைப் பற்றிக் குறிப்பிடுகையில் அந்தப் பெண் அதிகாரி;<\/p>\n\n<p style=\"text-align: justify;\">‘மே 31 ஆம் தேதி தனது அறைக்கு என்னை அழைத்த அந்த உயர் அதிகாரி, அறைக்குள் தான் அழைக்கும் வரை எவரும் வரக்கூடாது என பிற அலுவலர்களுக்கு உத்தரவிட்டார். பின்னர் என்னிடம், நீ இங்கே எப்படி வேலை செய்ய விரும்புகிறாய்? துறை சார்ந்த அலுவலக வேலையைச் செய்ய விரும்புகிறாயா? அல்லது பொழுது போக்காக வேலை செய்ய விரும்புகிறாயா? என்றும் கேட்டார். அதோடு அதிகாரப் பூர்வ அலுவலக கோப்புகளில் கையெழுத்திடும் போதும், குறிப்புகள் எழுதும் போதும் எதிர்ப்புக் கருத்துகளை அதில் பதிவு செய்யக் கூடாது எனக் கூறினார். அவர் எனக்கு வேலை செய்யக் கற்றுத்தரும் விதத்தைப் பார்த்தால் புதுமணமகளுக்கு புகுந்த வீட்டில் வேலை கற்றுத்தருவது போல இருந்தது. அதனால் தான் அவரது நடத்தை எனக்கு ஒழுக்கக் கேடானது போலத் தோன்றியது.’  - என விவரித்திருந்தார்.<\/p>\n\n<p style=\"text-align: justify;\">அது மட்டுமல்ல, பிறகு ஜுன் 6 ஆம் தேதி மாலை 5 மணிக்கு அந்த உயர் அதிகாரி அவரது அலுவலகத்துக்கு அழைத்தார், நான் சென்று அவரது நாற்காலிக்கு எதிரில் அமர்ந்து 7.39 மணி வரை காத்திருந்தேன். பிறகு என்னை எழுந்து அவரது அருகில் வரச்சொன்னார். கணினியில் எப்படிப் பணிபுரிவது எனக் கற்றுத்தருவதாகச் சொல்லி அவரது அருகில் அமரச் சொன்னார். நான் அவரது அருகில் அமர்ந்த போது, மேலும் அருகில் நெருங்கி வந்து அமருமாறு கூறினார். அப்போது மேலும் நெருங்கி அமர்ந்து என்னைத் தொட முயன்றார். இத்தகைய நடவடிக்கைகள் எனக்கு ஒழுக்கக் கேடானதாகத் தோன்றியதால் நான் புகார் அளித்திருக்கிறேன் என்றும் அவர் குறிப்பிட்டிருந்தார்.<\/p>\n\n<p style=\"text-align: justify;\">இதைப் பற்றி சம்மந்த்தப் பட்ட உயரதிகாரியிடம் விசாரித்ததில், அவர் தன் மீதான குற்றச்சாட்டை முற்றிலுமாக நிராகரித்தார். நான் ஒரு உயரதிகாரி என்ற முறையில், எனக்குக் கீழே பணிபுரியும் ஜூனியர் அதிகாரிகளுக்கு வேலை கற்றுத் தருவது எனது கடமை. அதைத்தான் நான் செய்தேன். அந்த இளம் பெண் அதிகாரி குறிப்பிடுவது போல இங்கே எதுவும் நடக்கவில்லை. அதோடு அலுவலகக் கோப்புகளில் தவறான கருத்துக்களைப் பதிவு செய்வதை அந்தப் பெண் அதிகாரி தொடர்ந்து செய்து வந்தார். அப்படிச் செய்யக்கூடாது என நான் அறிவுறுத்தினேன். ஒரு மேலதிகாரியாக இதுவும் எனது கடமை. அலுவலக நேரத்தில் பெண் அதிகாரிகள் பணிபுரியும் சூழலில் தனியாக இருக்கக் கூடிய சந்தர்பங்களை நான் பெரும்பாலும் நிராகரித்து விடுவேன். எப்போதாவது அப்படி நேர்ந்திருந்தால் அது வெகு குறைவான சமயங்களிலாக மட்டுமே இருந்திருக்கலாம். எனத் தெரிவித்திருக்கிறார்.<\/p>\n\n<p style=\"text-align: justify;\">பெண் அதிகாரியின் புகார் குறித்தான விசாரணை தொடர்ந்து நடைபெற்று வருவதாகவும்,  உண்மையில் யார் மீது தவறு என்பது விசாரணையின் முடிவில் தெரிய வரும் என்கிறது ஹரியானா காவல்துறை.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/jun\/11\/haryana-woman-ias-officer-accuses-senior-of-sexually-harassing-2937608.html","image":["https:\/\/images.dinamani.com\/uploads\/user\/imagelibrary\/2018\/6\/11\/w600X390\/stop_violence_against_woman.jpg"],"pubdate":"Monday, June 11, 2018 12:57 PM +0530"},{"title":"நிலத்தை உழுதால் இந்திரன் மழையைக் கொண்டு வருவானா? இந்த இளம்பெண்களின் நம்பிக்கை ஈடேறுமா?","text":"<p style=\"text-align: justify;\"> <\/p>\n\n<p style=\"text-align: justify;\">மழை வேண்டி வருணனையும், இந்திரனையும் துதிப்பதும், அவர்களை மகிழ்விக்க யாகங்கள் நடத்துவதும் வேதகால நாகரீகத்தின் போது பின்பற்றப்பட்ட பழக்கங்களில் ஒன்று. இப்போதும் அந்தப் பழக்கம் ஆங்காங்கே இருக்கத்தான் செய்கிறது. ஆனால், அப்படி பெரும்பொருட்செலவுடன் யாகங்களை நடத்துபவர்கள் செல்வந்தர்களாகவும், அரசியல்வாதிகளாகவுமே இருப்பார்கள். சாதாரண மக்களில் யாரும் இப்படி யாகங்கள் நடத்துவதில்லை என்றாலும் அவர்களுக்கும் அப்படியான நம்பிக்கைகள் பலமாகவே இருக்கின்றன. மக்களில் சிலர் கழுதைகளுக்குத் திருமணம் செய்வதும், தவளைகளுக்குத் திருமணம் செய்வதும். ஏன் சில இடங்களில் எறும்புகளுக்குக கூட திருமணம் செய்விக்கிறார்கள் என்று கேள்விப்பட்டோம்... மக்களது நம்பிக்கையின் வெளிப்பாடு தான் இவையெல்லாம். மக்கள் ஏன் இப்படியான விஷயங்களை எல்லாம் நம்புகிறார்கள் எனில், ‘நீரின்றி அமையாது இவ்வுலகு’ என்பதால் தான். மழையின் அத்யாவசியம் அப்படிப்பட்டதாக இருப்பதால்... மழை பொய்த்துப்போனால், வராத மழையை கட்டி இழுத்துக் கொண்டு வர வைக்கவே இத்தகைய உத்திகளை அவர்கள் கையாள்கிறார்கள்.<\/p>\n\n<p style=\"text-align: justify;\">இவற்றைத் தவிர்த்து மழை வேண்டி தொடர்ந்து நிலத்தை உழும் புது விதமான நம்பிக்கையொன்றை உத்தரப் பிரதேச மாநிலத்தில் இரு இளம்பெண்கள் தற்போது அறிமுகப்படுத்தியிருக்கிறார்கள். அறிமுகப்படுத்த இதொன்றும் புதிய உத்தியில்லை... முன்பே வேத காலத்திலும் அதற்குப் பிந்தைய காலங்களிலும் பருவ மழை பொய்த்துப் போன காலங்களில் வராத மழையை வரவழைக்க மக்கள் அதீத நம்பிக்கையுடன் நிலத்தை உழுது வைப்பது வழக்கம் தான். ஆனால், அந்தப் பழக்கத்தை இந்த தலைமுறையில் இப்பெண்கள் மீட்டெடுக்க முயற்சிக்கிறார்கள். அவர்களது முயற்சி பலித்தால் நல்லது. <\/p>\n\n<p style=\"text-align: justify;\">வேத காலம் மழைக்கடவுளாக இந்திரனைக் குறிக்கிறது. எனவே, உத்தரப் பிரதேச விவசாயி ஒருவரின் மகள்களான இவ்விரு பெண்களும் தமது தந்தையுடன் இணைந்து மழை வேண்டி இந்திரனைத் துதித்து நிலத்தை உழுது கொண்டிருக்கிறார்கள். உழுவது என்றால் டிராக்டர் வைத்து அல்ல, நிலத்தில் இறங்கி ஏர்கலப்பை பிடித்து மனம் முழுக்க மழை குறித்த மிகுந்த எதிர்பார்ப்புடன் கடந்த ஐந்தாண்டுகளாகவே போதிய மழையின்றி வறண்டு கிடக்கும் தங்கள் நிலத்தை ஆழ உழுது கொண்டிருக்கிறார்கள். <\/p>\n\n<p style=\"text-align: justify;\">இந்த முறையாவது மழை பொய்க்காது பூமி தழுவினால் மாத்திரமே தங்களால் ஜீவிக்க முடியும் என்பதால் அவர்கள் தங்களது நம்பிக்கையொன்றை மட்டுமே பற்றுக்கோடாக வைத்து நிலத்தை உழுது கொண்டிருக்கிறார்கள். இப்படி உழுவதால் இந்திரனின் மனம் குளிர்ந்து மழை பெய்யும் என்பது அவர்களது நம்பிக்கை. மழைக்கடவுளான இந்திரனை மகிழ்விக்க ஆயர்கள் பெரும் யாகங்களை நடத்தி இந்திர விழா எடுப்பதாக மகாபாரதத்தில் வரும். ஆயர்களின் தலைவனான கிருஷ்ணன் இந்திர வணக்கத்தையும், இந்திர விழாவென்ற பெயரில் கால்நடைகள் யாகத்தில் பலியிடப்படுவதை எதிர்த்தும் ஒரு சமயத்தில் இந்திரனுக்கான விழாவை தடுத்தி நிறுத்து விடுகிறார். அப்போது கோபம் கொண்ட இந்திரன் பெருமழையாகக் கொட்டித் தீர்க்க ஒட்டுமொத்த ஆயர்பாடியும் வெள்ளத்தில் மூழ்காது தடுக்க கோவர்த்தனகிரி மழையை கிருஷ்ணன் குடையாகப் பிடித்தார் என்கின்றன பாகவத புராணக் கதைகள். <\/p>\n\n<p style=\"text-align: justify;\">மேற்கண்ட நம்பிக்கைகளை அடிப்படையாகக் கொண்டே உத்தரப் பிரதேசத்தில் அந்த இளம்பெண்கள் இந்திரன் மனம் குளிர்ந்து மழையாகப் பொழிவான் எனும் மிகுந்த நம்பிக்கையோடு தங்களது நிலத்தை ஏர்கலப்பையால் உழுது கொண்டிருக்கிறார்கள். நம்பிக்கையின் பால் இப்படி செய்வது நல்ல விளைவைத் தரலாம். ஒருவேளை இயற்கை இம்முறையும் பொய்த்தாலும் இந்தப் பெண்களுக்கு ஏமாற்றமாக இருக்கும். விவசாயம் பட்டுப் போகும். அதைத் தாண்டி இந்த நம்பிக்கையால் சமூகத்துக்கு எந்தவிதமான கேடும் இல்லை. ஆனால், இதே மாதிரியான நம்பிக்கையோடு தான் நாட்டில் பலர் மழை வேண்டி தவளைகளுக்குக் கல்யாணம் செய்யலாம், நாய்களுக்குக் கல்யாணம் செய்யலாம், கழுதைகளுக்குக் கல்யாணம் செய்யலாம் என்று வினோதமான காரியங்களில் இறங்கி விடுகிறார்கள்.<\/p>\n\n<p style=\"text-align: justify;\">அது சமூகத்திற்கு கேடோ இல்லையோ? நிச்சயம் அந்தந்த விலங்குகளுக்கு உயிர் வதையாகக் கூட இருக்கலாம்.<\/p>\n\n<p style=\"text-align: justify;\">எனவே மழைக்கடவுள் இந்திரனே! தயவு செய்து மக்கள் மழை வேண்டி மேலும் புது தினுசாக ஏதாவது வினோத சம்பிரதாயங்களைத் தொடங்கும் முன் தயவு செய்து அந்தந்த வருடக்கோட்டா மழையை மட்டும் அவ்வப்போது சரியாக டெலிவரி செய்து விடுங்களேன் பிளீஸ்!<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/jul\/02\/up-farmers-daughters-plough-field-to-please-rain-god-2951782.html","image":["https:\/\/images.dinamani.com\/uploads\/user\/imagelibrary\/2018\/7\/2\/w600X390\/up_girls_plough_land.jpg"],"pubdate":"Monday, July 2, 2018 01:22 PM +0530"},{"title":"‘ஸ்பா’ சென்ட்டரில் பாலியல் தொழிலில் ஈடுபட்டதாகக் குற்றம் சாட்டப்பட்ட 35 வெளிநாட்டுப் பெண்கள் கைது!","text":"<p style=\"text-align: justify;\"> <\/p>\n\n<p style=\"text-align: justify;\">உத்தரபிரதேச மாநிலம், நொய்டா 18 வது செக்டர், வணிக மையப் பகுதியில் இயங்கும் சில ஸ்பா சென்ட்டர்களில் சட்ட விரோதமாக பாலியல் தொழில் நடந்து வருவதாகப் புகார் எழுந்ததை ஒட்டி  கெளதம் புத் நகர் காவல்துறை கண்காணிப்பாளர் வினீத் ஜெய்ஸ்வால் தலைமையில் நேற்று மாலையில் அங்கிருக்கும் 14 ஸ்பா சென்ட்டர்களில் நொய்டா காவல்துறையினர் சோதனையில் ஈடுபட்டனர். மாலையில் தொடங்கிய சோதனை நள்ளிரவு வரை நீண்டதாகத் தகவல்.<\/p>\n\n<p style=\"text-align: justify;\">சுமார் 7 சர்க்கிள் அதிகாரிகள்,  8 காவல்நிலைய அதிகாரிகள், ஆண்களும், பெண்களுமாக 30 துணை ஆய்வாளர்கள், ஆன், பெண் கான்ஸ்டபிள்கள் உள்ளிட்ட 14 போலீஸ் டீம்கள் அமைக்கப்பட்டு தேடுதல் வேட்டையில் இறங்கியதில் அப்பகுதியில் இயங்கி வந்த ஸ்பா சென்ட்டர்களில் கணிசமான அளவில் பாலியல் தொழில் நடத்தப்பட்டு வருவது கண்டுபிடிக்கப்பட்டுள்ளது.<\/p>\n\n<p style=\"text-align: justify;\">காவல்துறை சோதனையில் இதுவரை 35 பேர் கைது செய்யப்பட்டுள்ளனர். அவர்களில் 25 பேர் பெண்கள், 10 பேர் ஆண்கள். கைதானவர்களில் கணிசமானவர்கள் தாய்லாந்து உள்ளிட்ட அயல்நாட்டுப் பெண்கள். பிடிபட்டவர்களிடம் இருந்து ரூ 1 லட்சம் பணமும், பீர் பாட்டில்களும், பயன்படுத்தப்பட்ட, பயன்படுத்தப்படாத ஆணுறைகள் போன்ற தடை செய்யப்பட்ட பொருட்கள் பறிமுதல் செய்யப்பட்டுள்ளதாக காவல்துறை ஆய்வாளர் ஜெய்ஸ்வால் தெரிவித்துள்ளார்.<\/p>\n\n<p style=\"text-align: justify;\">சோதனை நடத்தப்பட்டு குற்றம் நடப்பதாகக் கண்டறியப்பட்டுள்ள 14 ஸ்பா சென் ட்டர்களுக்கும் தற்போது சீல் வைக்கப்பட்டுள்ளது. இவற்றில் 3 ஸ்பா சென்ட்டர்களில் வெகு நிச்சயமாகப் பாலியல் தொழில் நடத்தப்பட்டதற்கான உறுதியான ஆதாரங்கள் கிடைத்திருப்பதாகத் தகவல்.<\/p>\n\n<p style=\"text-align: justify;\">சம்மந்தப்பட்ட ஸ்பா சென்ட்டர்கள் மீது வழக்குப் பதிவு செய்வதோடு அவற்றின் உரிமையாளர்கள் மீது குண்டர் சட்டத்தின் கீழ் நடவடிக்கை எடுக்கவும் முயற்சிகள் மேற்கொள்ளப்பட்டு  வருவதாக காவல்துறை துணை ஆய்வாளர் ஜெய்ஸ்வால் தெரிவித்துள்ளார்.<\/p>\n\n<p style=\"text-align: justify;\">உத்தரப் பிரதேச மாநிலம் போதைப் பொருள் பயன்பாட்டிலும் இந்திய மாநிலங்கள் அனைத்தையும் விட முன்னணியில் இருப்பது முன்னரே அறிந்த செய்தி தான். இந்நிலையில் ஸ்பா சென்ட்டர்கள் என்ற பெயரில் வெளிநாட்டுப் பெண்களை வேலைக்கு எடுத்து அவர்களைத் தங்களது சுயநலத்திற்காக பாலியல் தொழிலாளிகளாக மாற்றும் முயற்சியிலும் பலர் ஈடுபட்டிருப்பதாக அறியும் போது மக்களுக்கு ஸ்பா சென் ட்டர்கள் மீதான நம்பிக்கை குறைந்துகொண்டே போக வாய்ப்புகள் அதிகம் உள்ளது.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2019\/jul\/01\/35-arrested-in-alleged-sex-trade-at-noida-spa-centres-3183092.html","image":["https:\/\/images.dinamani.com\/uploads\/user\/imagelibrary\/2019\/7\/1\/w600X390\/sex_trade_in_spa_centre.jpg"],"pubdate":"Monday, July 1, 2019 12:36 PM +0530"},{"title":"32 வயது இளைஞரின் உயிரை உறிஞ்சிக் குடித்த எம் ஆர் ஐ ஸ்கேன் மெஷின்!","text":"<p style=\"text-align: justify;\"> <\/p>\n\n<p style=\"text-align: justify;\">ராஜேஷ் மாரு, 32 வயது இளைஞர். கடந்த சனிக்கிழமையன்று தனது மூத்த சகோதரியின் மாமியாருக்கு எம் ஆர் ஐ ஸ்கேன் பரிசோதனை பரிந்துரைக்கப்பட்டிருந்ததால், உடல்நலமற்ற அவரைப் பார்த்து நலம் விசாரித்து விட்டு மருத்துவமனையில் தனது சகோதரிக்கு ஏதாவது உதவி தேவைப்பட்டால் செய்வதற்காக தனது மைத்துனருடன் மும்பையின் இருக்கும் BYL நாயர் மருத்துவமனைக்குச் சென்றிருந்தார். <\/p>\n\n<div style=\"text-align:center\">\n<figure class=\"image\" style=\"display:inline-block\"><img alt=\"பலியான ராஜேஷ் மாரு\" height=\"233\" src=\"http:\/\/images.dinamani.com\/uploads\/user\/ckeditor_images\/article\/2018\/1\/29\/MRI-Machine-sucked-mumbai-man.png\" width=\"350\" \/>\n<figcaption><sup>பலியான இளைஞர் ராஜேஷ் மாரு...<\/sup><\/figcaption>\n<\/figure>\n<\/div>\n\n<p style=\"text-align: justify;\">அங்கே, அதே மருத்துவமனையிலேயே முன்னதாக சிகிச்சை பெற்று வந்த ராஜேஷின் சகோதரியின் மாமியாரான லக்‌ஷ்மி சோலங்கிக்கு செயற்கை சுவாசம் அளிக்க ஆக்ஸிஜன் சிலிண்டர் பொருத்தப்பட்டிருந்ததால் ஸ்கேன் அறைக்குள் செல்வதற்கு முன்பு அங்கிருந்த டியூட்டி டாக்டர் இடம் ஆக்ஜிஜன் சிலிண்டரை ஸ்கேன் அறைக்குள் எடுத்துச் செல்லலாமா? என்று ஆலோசனை கேட்டிருக்கிறார்கள். ஏனெனில் எம் ஆர் ஐ ஸ்கேன் அறைக்குள் உலோகப் பொருட்களுக்கு அனுமதி இல்லை என்பதால்; ஆனால், அப்போது ஸ்கேன் அறைக்கான வார்ட்பாய், ஸ்கேன் அறைக்குள் பரிசோதனை மெஷின் ஸ்விட்ச் ஆஃப் செய்யப்பட்டிருப்பதால், அச்சம் கொள்ளத் தேவையில்லை எனக்கூறி ஆக்ஸிஜன் சிலிண்டரை உள்ளே கொண்டு செல்ல அனுமதி அளித்திருக்கிறார். <\/p>\n\n<p style=\"text-align: justify;\">இவர்களுக்கு 7.30 மணியளவில் ஸ்கேன் நேரம் ஒதுக்கப்பட்டிருந்ததால், மருத்துவர் அவர்களை உடனடியாக  ஸ்கேன் அறைக்குள் சென்று காத்திருக்குமாறும், தான் 10 நிமிடங்களில் பரிசோதனை அறைக்குள் வந்து விடுவதாகவும் கூறி விட்டு அவரது மற்ற வேலைகளைத் தொடர்ந்திருக்கிறார். மருத்துவர் ஆலோசனையின் பேரில், வார்ட் பாய் கூறியவாறு லக்‌ஷ்மி சோலங்கிக்குத் தேவையான ஆக்ஸிஜன் சிலிண்டருடன் தனது மைத்துனருக்குப் பதிலாக ராஜேஷ் மாரு ஸ்கேன் அறைக்குள் நுழைந்திருக்கிறார். நோயாளியின் மகனும், ராஜேஷின் மைத்துனருமான ஹரிஷ் சோலங்கி தனது விரலில் இருந்த மோதிரத்தை கழற்ற இயலாததால் அவருக்குத் தன் தாயாருக்கு உதவியாக ஸ்கேன் அறைக்குள் செல்ல அனுமதி மறுக்கப்பட்டிருக்கிறது. அதனால் தான் ஹரிஷுக்குப் பதிலாக ராஜேஷ் ஆகிஸிஜன் சிலிண்டருன் உள்ளே நுழைய வேண்டியதாயிற்று என்கிறார்கள் அவர்களுடன் இருந்த உறவினர்கள். <\/p>\n\n<p style=\"text-align: justify;\">ராஜேஷ் ஸ்கேன் அறைக்குள் நுழைந்த மாத்திரத்தில் உடனடியாக எம் ஆர் ஐ ஸ்கேனின் மின் காந்தப் புலங்களால் அதி விரைவுடன் இழுக்கப்பட்டு கையிலிருந்த ஆக்ஜிஜன் சிலிண்டருடன் ஸ்கேன் மெஷினுக்குள் மாட்டிக் கொண்டார். அதிக விசையுடன் உறுஞ்சப்பட்ட வேகத்தில் அவரது கை சிலிண்டருக்கு அடியில் சிக்கிக் கொள்ள சிலிண்டர் லீக் ஆகத் தொடங்கி மொத்த ஆகிஸிஜனும் ராஜேஷின் சுவாசக்குழாயினுள் வலுக்கட்டாயமாக நிரம்பத் தொடங்கி கண்ணிமைக்கும் நேரத்தில் ராஜேஷ் மிக ஆபத்தான நிலையைச் சென்றடைந்தார். அங்கு அப்போது, வார்ட்பாய் அறிவித்திருந்தபடி ஸ்கேன் அறையில் மெஷின் ஸ்விட்ச் ஆஃப் செய்யப்பட்டிருக்கவில்லை என்பது துரதிருஷ்டமான விஷயம். விபரீதத்தை உணர்ந்த மருத்துவமனைப் பணியாளர்கள் உடனடியாக ராஜேஷை மீட்க விரைந்தாலும் அவரை உயிருடன் மீட்க இயலவில்லை. ஸ்கேன் மெஷினில் இருந்து ராஜேஷை விடுவித்து அருகில் இருக்கும் ஜெ ஜெ மருத்துவமனைக்கு உயிர் காக்கும் சிகிச்சை அளிக்க எடுத்துச் சென்ற போதும், சுவாசப் பையில் நிரம்பியிருந்த அதிகப்படியான ஆக்ஸிஜன் சப்ளை காரணமாக உடல் வீக்கமடைந்து ஊதிப்போய் அங்கு சென்ற 10 நிமிடங்களுக்குள்ளாக ராஜேஷ் தனது கடைசி மூச்சை நிறுத்திக் கொண்டார் என்றிருக்கிறார் அங்கிருந்த பெயர் வெளியிட விரும்பாத மருத்துவர் ஒருவர்.<\/p>\n\n<p style=\"text-align: justify;\">எம் ஆர் ஐ ஸ்கேன் மெஷினால் உறிஞ்சப்பட்டு இளைஞர் ஒருவர் பரிதாபமாக மரணமடைய டியூட்டி டாக்டரின் அலட்சியமும், வார்ட் பாயின் கவனக்குறைவுமே காரணம் எனக்கருதி தற்போது அவர்கள் இருவரும் கைது செய்யப்பட்டுள்ளனர். வழக்கு குறித்த விசாரணை நடைபெற்று வருகிறது. <\/p>\n\n<p style=\"text-align: justify;\">இதில் பரிதாபகரமான விஷயம் என்னவென்றால், ராஜேஷ் மாருவின் அம்மா காலாவின் தேற்ற முடியாத அழுகை. மகனது துர் மரணத்தைக் கேள்விப் பட்டதில் இருந்து அவருக்கும் உடல்நிலை மோசமாகி விட மருத்துவமனை சிகிச்சையிலிருப்பதாக தகவல். அது மட்டுமல்ல, அவர்களது குடும்பத்தைப் பொறுத்தவரை ராஜேஷுக்கு மூன்று சகோதரர்களும், மூன்று மூத்த சகோதரிகளும் இருப்பதாகக் கேள்வி. அவர்களுள் தனது இளைய மகனே தனது கஷ்டங்களைப் புரிந்து கொண்டு குடும்பத்தின் மீதி மிகுந்த பற்று கொண்டு தன் மீது மிகுந்த பாசத்துடன் இருக்கக் கூடியவர். அவர் ஒருவரை நம்பியே நானும் எனது மனைவியும் வாழ்ந்து வந்தோம். இனி எங்கள் மகனுக்கு நாங்கள் எங்கே போவோம்’ அவனுக்கு திருமணத்திற்காகப் பெண் பார்க்கலாம் என்று கூறும் போதெல்லாம், வேண்டாம், இந்தச் சிறிய வீட்டில் வைத்து திருமணம் செய்து கொள்ள முடியாது. கொஞ்சம் பெரிதாக வீடு கட்டிக் கொண்டு பிறகு திருமணத்தைப் பற்றி யோசிக்கலாம் என்று தட்டிக் கழித்துக் கொண்டே இருந்தவன் சமீபகாலமாகத் தான் 32 வயதாகி விட்டதே என்று திருமணத்திற்கு வரன் பார்க்க ஒப்புக் கொண்டிருந்தான். அதற்குள் இப்படியாகி விட்டதே! நான் என்ன செய்வேன் என்று கதறி அழும் அவரது தாயாரைத் தேற்றுவார் யாருமில்லை.’<\/p>\n\n<p style=\"text-align: justify;\">எம் ஆர் ஐ ஸ்கேன் என்பது அதிக விசை கொண்ட மின்காந்தப் புலங்களால் உடலை ஊடுருவி உடலுக்குள் இருக்கும் நோய்க்குறைபாடுகளைக் கண்டறியும் முறை. இந்த ஸ்கேன் பரிசோதனையில் ஈடுபடுத்தப்படுவதற்கு முன்பு மருத்துவர், பரிசோதனக்குள்ளாகும் நோயாளி மற்றும் அவரைச் சார்ந்தவர்களுக்கு தகுந்த முன்னெச்சரிக்க நடவடிக்கைகள் மற்றும் ஸ்கேன் அறைக்குள் நுழைவதற்கான கட்டுப்பாட்டு விதிகள் உள்ளிட்டவற்றைப் பற்றி அறிவுறுத்த வேண்டும் என்கின்றன மருத்துவ விதிகள். ஆனால் ராஜேஷின்  வழக்கிலோ அவரது மருத்துவர் எந்த விதமான எச்சரிக்கைகளையும் அவர்களுக்கு அளித்ததாகத் தெரியவில்லை என்கின்றன வழக்கு குறித்த விவரங்கள்.<br \/>\n <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/jan\/29\/man-dies-after-being-sucked-into-mri-scan-machine-at-mumbai-hospital-2-arressted-2853440.html","image":["http:\/\/images.dinamani.com\/uploads\/user\/ckeditor_images\/article\/2018\/1\/29\/MRI-Machine-sucked-mumbai-man.png"],"pubdate":"Monday, January 29, 2018 11:48 AM +0530"},{"title":"சுப்ரமண்யபுரம் ஸ்டைலில் காதலித்த பெண்ணையே பகடைக்காயாக்கி படுகொலை செய்யப்பட்ட இளைஞர்!","text":"<p> <\/p>\n\n<p style=\"text-align: justify;\">டெல்லி, கியாலா பகுதியின் ரகுபீர் நகர் குடியிருப்பு வாளாகத்தைச் சேர்ந்த அங்கித் சக்ஸேனாவுக்கும், இஸ்லாமிய பெண்ணான சஹானாவுக்கும் இடையே ஐந்தாறு வருடங்களாகவே காதல். ஆரம்பகாலத்தில் இருவரும் அருகருகே இருந்த வீடுகளில் வசித்திருந்தனர், பின்னர் சஹானா குடும்பம் அதே குடியிருப்பில் வேறு ஒரு வீட்டுக்கு குடி பெயர்ந்த போதும் அவர்களது காதல் மட்டும் மாறாமல் தொடர்ந்து கொண்டு தான் இருந்தது.  அங்கித்தைப் பொறுத்தவரை அவர் ரகுபீர் நகர் குடியிருப்புவாசிகளின் செல்லப்பிள்ளை. அவரைப் பிடிக்காதவர்களோ, வெறுப்பவர்களோ அங்கு யாருமில்லை. 23 வயது இளம் ஃபோட்டோகிராஃபரான அங்கித், தனது நீளமான சிகையலங்காரம்,  பிறருடன் எளிதில் கலகலப்பாகப் பேசிச் சிரித்துக் கொண்டாடும் குணம் போன்றவற்றால் ஏரியாவாசிகளால் ‘மோக்லி’ எனச் செல்லப்பெயரிட்டு அழைக்கப்பட்டவர் அங்கித். <\/p>\n\n<p style=\"text-align: justify;\">அப்படி ஏரியாவே கொண்டாடிய இளைஞனைத்தான் கடந்த வியாழன் அன்று இரவில் அடித்துக் காயப்படுத்தி கழுத்தறுத்து கொன்று போட்டிருக்கிறார்கள். இவ்வளவும் நடந்தது வேறெங்கோ கண்காணாத தொலைவில் அல்ல, அங்கித்தின் குடியிருப்பு வளாகத்தினுள்ளெயே தான். படுகொலையைச் செய்தது வேறு யாரும் அல்ல, யாரை அங்கித் தனது உயிராக நேசித்தாரோ அந்தப் பெண்ணின் இளைய சகோதரனால் தான் இந்த வன்கொலை நிகழ்த்தப் பட்டிருப்பதாகச் செய்தி.<\/p>\n\n<p style=\"text-align: justify;\">வெள்ளியன்று மாலை அப்பகுதியின் பாஜக தலைவர் மனோஜ் திவாரி அங்கித்தின் வீட்டுக்குச் சென்று அவரது குடும்பத்தினரிடம் இளைஞரின் கொலையுண்டதைப் பற்றி விசாரித்து அங்கித் மரணத்துக்கான தனது இரங்கலைப் பதிவு செய்தார். அன்று மாலையே டெல்லி முதல்வர் அரவிந்த் கெஜ்ரிவால் அங்கே வருகை தர இருந்ததால் ஏரியாவில் எங்கும் பதற்றம் நிரம்பியிருந்தது. ஏனெனில் கொலையுண்டது  ஒரு இந்து இளைஞர். கொலையைச் செய்தது ஒரு முகமதிய இளைஞன் என்பதால் அந்தப் பகுதியில் மதக்கலவரத்தைத் தூண்டும்விதமான சம்பவங்கள் எதுவும் நிகழ்ந்து விடக் கூடாதே! என்பதில் காவல்துறை மிகுந்த கவனம் செலுத்தியது. கொலையுண்ட இளைஞர் தொடர்ச்சியாக இல்லாவிட்டாலும் அவ்வப்போது தனக்குத் தோணும் போதெல்லாம் பாஜகவின் துணை அமைப்புகளில் ஒன்றான பஜ்ரங்தளத்தில் ஈடுபாட்டுடன் இணைந்து பணியாற்றக் கூடியவர் என்பதால் அவருடைய மரணம் இஸ்லாமியர்களுக்கு எதிரான மதக்கலவரமாகி விடக் கூடது என காவல்துறையினர் எண்ணினர்.<\/p>\n\n<p style=\"text-align: justify;\">அங்கித், சஹானா காதல் விவகாரம் கடந்த ஐந்தாறு ஆண்டுகளாகத் தொடர்ந்த போதும் இருவரது குடும்பத்தினருக்கும் தெரிய வந்தது 8 மாதங்களுக்கு முன்பு தான். விஷயமறிந்ததும் அங்கித் தரப்பில் காதலுக்கு பெரிதாக எதிர்ப்புகள் எழவில்லை. ஆனால், சஹானா குடும்பத்தார் இந்தக் காதலை முற்றிலுமாக எதிர்த்திருக்கிறார்கள். சஹானாவைப் பற்றி வெளிவந்த தகவல்களைப் பொருத்தவரை, அவர் மிகவும் அமைதியான பெண், அனாவசியமாக யாருடனும் பேச்சு வார்த்தை வைத்துக் கொள்ளாத சுபாவம் கொண்ட பெண். தனது வீட்டிலிருந்து 1 கிலோ மீட்டர் தொலைவில் அமைந்த டியூசன் சென் ட்டருக்குச் செல்லும் போது மட்டுமே வீட்டை விட்டு வெளியில் வரக்கூடிய பெண்ணாக சஹானா இருந்திருக்கிறார். அப்படி டியூசன் சென் ட்டருக்கு செல்லும் போது சஹானாவை அவரது இளைய சகோதரர் தான் தனது இருசக்கரவாகனத்தில் இறக்கி விடுவது வழக்கமாம். அந்த சந்தர்ப்பத்தில் சஹானாவின் சகோதரர் அவ்விடத்தை விட்டு அகன்றதும், டியூசன் தொடங்குவதற்கு சற்று முன்பே அங்கு வந்து சஹானாவுக்காகக் காத்திருக்கும் அங்கித்துடன் சஹானா சில நிமிடங்கள் பேசுவது வழக்கம். இப்படித் தொடர்ந்த சந்திப்புகள் சஹானா வீட்டாரின் எதிர்ப்பையும் மீறி தொடர்ந்து கொண்டு தான் இருந்திருக்கின்றன. சமீபத்தில் சஹானாவுக்குத் தனது வருமானத்தில் புதிதாக அலைபேசி ஒன்றையும் அங்கித் பரிசளித்திருக்கிறார். அந்த அலைபேசி தான் தற்போது அங்கித் உயிருக்கு எமனாகி இருக்கிறது.<\/p>\n\n<p style=\"text-align: justify;\">அங்கித்தைப் பொருத்தவரை அவரது ஏரியாவாசிகளுக்கு அவர் ஒரு செல்லப்பிள்ளையாகத் தான் வலம் வந்திருக்கிறார். 23 வயது இளைஞர், கலகலப்பானவர், புகைப்படக்காரர், தலைமுடியை சற்று நீளமாக வளர்த்துக் கொண்டு துறுதுறுப்பாக காலனியில் திரிந்தகாரணத்தால் அவருக்கு ‘மோக்லி’ என்ற பட்டப்பெயரும் உண்டாம். சம்பவ தினத்தன்று சஹானா, அங்கித்தை தனது வீட்டுக்கு அருகிலுள்ள ஓரிடத்தில் வந்து காத்திருக்கச் சொல்லி இருக்கிறார். அப்படிச் செய்யச் சொல்லி அவரை அவரது குடும்பத்தார் வற்புறுத்தி இருக்கிறார்கள். பின்பு சஹானாவை அடித்து, மிரட்டி அறைக்குள் வைத்துப் பூட்டி விட்டு, சஹானாவுக்காகக் காத்திருந்த அங்கித்தை பின்னாலிருந்து தாக்கி தடுமாறி விழச்செய்து கழுத்தறுத்துக் கொன்றிருக்கிறார்கள். கொலை நடந்த இடம் அங்கித்தின் வீட்டுக்கு மிக அருகில் இருந்த பகுதி தான். தமிழில் சசிக்குமார் இயக்கத்தில் சுப்ரமண்யபுரம் என்றொரு திரைப்படம் சில ஆண்டுகளுக்கு முன்பு வெளிவந்து பெரிய வெற்றி பெற்றது. கிட்டத்தட்ட அதே ஸ்டைலில் காதலிக்கும் பெண்ணை விட்டே காதலனை ஒரு குறிப்பிட்ட இடத்துக்கு வரச்செய்து, அவனைக் கழுத்தறுத்துக் கொன்ற கொடூரம் புது டெல்லி, ரகுபீர் நகர் வளாகத்தையே தற்போது அதிர்ச்சியில் உறைய வைத்துள்ளது.<\/p>\n\n<p style=\"text-align: justify;\"><br \/>\n <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/feb\/05\/ankit--cold-blodded-murder-at-indias-capital-2857809.html","image":["https:\/\/images.dinamani.com\/uploads\/user\/imagelibrary\/2018\/2\/5\/w600X390\/ankith_murder.jpg"],"pubdate":"Monday, February 5, 2018 11:26 AM +0530"},{"title":"யாருடனும் கூட்டணி இல்லை, 40 தொகுதிகளிலும் தனித்துப் போட்டி: சீமான்!","text":"<p style=\"text-align: justify;\"> <\/p>\n\n<p style=\"text-align: justify;\">வரவிருக்கும் நாடாளுமன்றத் தேர்தலில் 40 தொகுதிகளுக்கும் நாம் தமிழர் கட்சி சார்பாக வேட்பாளர்களை நிறுத்தி கூட்டணி இன்றி போட்டியிடவிருப்பதாக அக்கட்சியின் தலைமை ஒருங்கிணைப்பாளரான சீமான் அறிவித்துள்ளார். இத்தேர்தலில் சீமான் போட்டியிடப் போவதில்லை. அவருடைய கட்சி சார்ந்து நிறைந்த கல்வியறிவு பெற்ற பொருத்தமான நபர்கள் நாடாளுமன்றத் தேர்தல் வேட்பாளர்களாக அறிவிக்கப்படவிருக்கின்றனர். அதற்கான முன் ஆயத்தங்கள் தற்போது நடைபெற்றுக் கொண்டிருக்கின்றன. கூட்டணி இன்றி நாடாளுமன்றத் தேர்தலில் வெற்றி பெற முடியுமா? தோல்வி கண்டால் என்ன செய்வீர்கள் என்ற கேள்விக்கு சீமான் அளித்த பதில்;<\/p>\n\n<p style=\"text-align: justify;\">‘என்னை யாரும் இந்தத்தேர்தலில் நீ வெற்றி பெற்றே தீர வேண்டும் என்று நிர்பந்திக்கவில்லை. நாங்கள் மாற்று அரசியலுக்கான ஒரு விதையைத் தூவும் வேலையை செய்திருக்கிறோம். இதில் வெற்றி, தோல்வி என்பதெல்லாம் மக்களுக்கானதாகத் தான் இருக்குமே தவிர, போட்டியிடுபவர்களுக்கானது அல்ல. எனவே அதைப்பற்றிய கவலையெல்லாம் எனக்கு இல்லை. நான் சொல்ல வேண்டிய கருத்துகளை, கொள்கைகளை நாடாளுமன்றத்தில் பேச எங்கள் கட்சியில் பொருத்தமான ஆட்கள் இருக்கிறார்கள். அவர்களை இந்தத் தேர்தலில் களமிறக்க விருக்கிறோம். எனவே வெற்றி, தோல்வி குறித்தெல்லாம் எங்களுக்குப் பயமில்லை என சீமான் பதில் அளித்திருக்கிறார்.<\/p>\n\n<p style=\"text-align: justify;\">அது மட்டுமல்ல, சீமானை தமிழகத்தில் களமிறக்கியதே பாஜக தான் என்றொரு வதந்தி சமூக ஊடகங்களில் உலவிக் கொண்டிருக்கிறது எனக் கேள்விப்பட்டேன். ஆரம்பம் முதலே தேசிய கட்சிகளின் மீதான எங்களது நிலைப்பாடு அவர்களுக்கு ஆதரவு இல்லை என்பதே. அப்படியிருக்க பாஜக என்னை வளர்த்து விடுகிறது என்பதெல்லாம் அவதூறான செய்திகள். அவர்களிடமிருந்து தமிழ்நாட்டைக் காக்கவேண்டுமென்பது தான் எங்களுடைய குறிக்கோள். அப்படி இருக்கும் போது அவர்கள் எப்படி என்னை களமிறக்க முடியும்? ஒருவேளை அவர்கள் எங்களுக்கு ஏதாவது நன்மை செய்தார்கள் என்றால் நான் நிச்சயம் அதை வரவேற்கிறேன் என்று சிரிக்கிறார் சீமான்.<\/p>\n\n<p style=\"text-align: justify;\">நான் மாற்று அரசியலை முன்வைத்தே அரசியலுக்கு வந்தேன். பணமும், புகழும் மட்டும் தான் குறிக்கோள் என்றால் அது எனக்கு நான் இருக்கும் சினிமாத்துறையிலேயே அளவில்லாமல் கிட்ட வாய்ப்புண்டு. அதை விட்டு விட்டுத்தான் நான் அரசியலுக்கு வந்திருக்கிறேன். இதை கேலி, கிண்டல் செய்பவர்கள் செய்து கொண்டே இருக்கட்டும். அதற்காக அவர்களை வேடிக்கை பார்த்துக் கொண்டு நான் அமைதியாகி விட மாட்டேன். என்று சீமான் பதில் அளித்துள்ளார்.<br \/>\n <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2019\/feb\/18\/seemans-stand-in-parlimentary-election-2019-3098326.html","image":["https:\/\/images.dinamani.com\/uploads\/user\/imagelibrary\/2019\/2\/18\/w600X390\/seeman.jpg"],"pubdate":"Monday, February 18, 2019 04:05 PM +0530"},{"title":"அயோத்தியில் கோயிலும் வேண்டாம், மசூதியும் வேண்டாம் இருவருக்கும் பொதுவாக பல்கலைக்கழகம் கட்டலாமே!","text":"<p style=\"text-align: justify;\"> <\/p>\n\n<p style=\"text-align: justify;\">பல பத்தாண்டுகளாக அயோத்தி என்றாலே ஒன்று ராம ஜென்ம பூமி அல்லது பாபர் மசூதி என்ற இரண்டு விஷயங்கள் மட்டுமே மக்கள் மனதில் பதிவாகியுள்ளன. அங்கும் மக்கள் வசிக்கிறார்கள். மாணவர்கள் இருக்கிறார்கள். அவர்களுக்கும் உணர்வுகள் உண்டு. இந்தியாவின் பிற மாநிலங்களுக்கும் நகர்களுக்கும் கிடைக்கக் கூடிய அத்யாவசிய வசதிகள் தங்களுக்கும் கிடைக்க வேண்டும் என்பது அவர்களது எதிர்பார்ப்பாக இருக்கிறது. <\/p>\n\n<p style=\"text-align: justify;\">பாபர் மசூதியை முன்னிட்டு இந்து, முஸ்லிம் கலவரங்கள் அதிகமாக நிகழ வாய்ப்பிருப்பதாகக் கருதியே அயோத்தியை வந்தடைய வேண்டிய நல்ல நல்ல திட்டங்கள் அதிகாரிகளால் புறக்கணிக்கப்பட்டிருக்கலாம். இந்நிலை மாற வேண்டும். உண்மையான ராமராஜ்யம் என்பது அங்கு வாழும் மக்களுக்கு கிடைக்கக் கூடிய அமைதியான வாழ்க்கைச் சூழலை ஒட்டியே கணக்கிடப்பட வேண்டும். <\/p>\n\n<p style=\"text-align: justify;\">எனவே அயோத்தியில் ராமர் கோயிலோ அல்லது பாபர் மசூதியோ கட்டுவதற்காக போராடுவதை விட்டு விட்டு அந்த இடத்தில் இரு மதத்தைத் சார்ந்த மாணவர்கள் மட்டுமல்லாது அயல்நாட்டு மாணவர்களும் வந்து பயின்று பயன்பெறும் வகையில் பல்கலைக்கழகம் ஒன்றை அமைக்கலாமே என தில்லி துணை முதல்வர் மனிஷ் சிசோடியா தெரிவித்துள்ளார். மனிஷ் சிசோடியா ஆம் ஆத்மி மூத்த தலைவர்களில் ஒருவர். அக்கட்சியின் பிரதான கொள்கைகளில் ஒன்று...அனைவருக்கும் அவரவர் வசிக்கும் பகுதியிலேயே முழுமையான கல்வி வசதிகளைச் செய்து தருதல் என்பது. அக்கொள்கைக்கு ஏற்ப மனிஷ் சிசோடியா தொலைக்காட்சி நேர்காணல் நிகழ்வொன்றில் கலந்து கொண்டு பேசும் போது மேற்கண்ட கருத்துக்களைத் தெரிவித்தார் என்பது குறிப்பிடத்தக்கது.<\/p>\n\n<p style=\"text-align:center\"><img alt=\"\" height=\"225\" src=\"http:\/\/images.dinamani.com\/uploads\/user\/ckeditor_images\/article\/2018\/12\/3\/manish_sisodia.jpg\" width=\"350\" \/><\/p>\n\n<p style=\"text-align: justify;\">மேற்படி தொலைக்காட்சி நிகழ்ச்சியில் மனிஷ் சிசோடியாவிடம் ராமர் கோயில் விவகாரம் பற்றிக் கருத்துக் கேட்கப்பட்டது. அப்போது அவர் தனது தரப்பு கருத்தாக வெளியிட்டது;<\/p>\n\n<p style=\"text-align: justify;\">அங்கே ராமர் கோயிலும் வேண்டாம், பாபர் மசூதியும் வேண்டாம். இரு மதத்தைச் சார்ந்தவர்களுக்கும் பொதுவாக பல்கலைக்கழகம் ஒன்றைக் கட்டி அனைவரும் சென்று புழங்கக் கூடிய விதத்திலான கல்விச்சாலையாக அதை மாற்றலாம். என்றார். மேலும் அவர் பேசியதிலிருந்து; ராம ராஜ்ஜியம் என்பது ராமர் கோயில் கட்டுவதில் இல்லை மாணவர்களுக்கான கல்வி மற்றும் வேலைவாய்ப்பு வசதிகளை ஏற்படுத்தி அவற்றை மேம்படுத்துவதில் தான் இருக்க முடியும் எனவே அயோத்தியில் ராமர் கோயில், மசூதி கட்டுவதற்கான போராட்டங்களைக் கைவிட்டு இரு மதத்தைச் சார்ந்த கரசேவகர்களும், இஸ்லாமிய அன்பர்களும் அங்கு பல்கலைக்கழகம் அமைக்கப் போராடலாம். என்றார்.<\/p>\n\n<p style=\"text-align: justify;\">கடந்த சனிக்கிழமை அன்று ஆர் எஸ் எஸ் கர சேவகர்கள் பலர், ராமர் கோயில் கட்டும் விவகாரத்தில் விரைந்து நடவடிக்கை எடுக்கக் கோரி உச்சநீதிமன்றத்தை வற்புறுத்தும் வகையில் ‘சங்கல்ப் யாத்ரா’ என்ற பெயரில் ரத யாத்திரை ஒன்றைத் துவக்கியுள்ள இச்சமயத்தில் ஆம் ஆத்மி மூத்த தலைவரும் தில்லி துணை முதல்வருமான மனிஷ் சிசோடியா தெரிவித்துள்ள இக்கருத்து முக்கியத்துவம் கொண்டதாகக் கருதப்படுகிறது.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/dec\/03\/need-education-not-ram-mandir-manish-sisodia-talking-about-ram-temple-issue-3050942.html","image":["http:\/\/images.dinamani.com\/uploads\/user\/ckeditor_images\/article\/2018\/12\/3\/manish_sisodia.jpg"],"pubdate":"Monday, December 3, 2018 12:45 PM +0530"},{"title":"கூடிய விரைவில் இந்தியாவில் சதாப்தி எக்ஸ்பிரஸின் இடத்தைப் பிடிக்கவிருக்கும் ‘ட்ரெயின் 18’ அதிவிரைவு ரயில்!","text":"<p style=\"text-align: justify;\"> <\/p>\n\n<p style=\"text-align: justify;\">இந்தியாவில் சென்னையில் தயாரிக்கப்பட்டிருக்கும் முதல் அதிவேக ரயிலான ட்ரெயின் 18 தனது சோதனை முயற்சியில் மணிக்கு 180 கிலோ மீட்டர் வேகத்தை கடந்த ஞாயிறன்று நிறைவு செய்தது. 100 கோடி ரூபாய் செலவில் தயாரிக்கப்பட்டுள்ள இந்த எஞ்சின் அற்ற அதிவிரைவு ரயிலே நாட்டின் அதிவேக ரயில்களில் முதன்மையானது என ஐசிஎஃப் ரயில்வே உயரதிகாரி தெரிவித்தார். ட்ரெயின் 18 தனது அதிவிரைவு சோதனை முயற்சியை நேற்று கோட்டா சாவாய் மாதோபூர் பிரிவில் நிறைவு செய்தது. ரயில் 18 அதிவிரைவு ரயிலுக்கான சோதனை ஓட்ட முயற்சியில் பெரும்பான்மை நிறைவு பெற்று விட்டதாகவும் இன்னும் ஒரு சில சோதனை முயற்சிகளே பாக்கியுள்ள நிலையில் இதுவரை குறிப்பிடத்தக்க வகையிலான பிரச்னைகளோ, தவறுகளோ எதுவும் நேரவில்லை... ட்ரெயின் 18 சேவைகளை மேம்படுத்தும் பணியே தற்போது நடைபெற்று வருகிறது என ட்ரெயின் 18 ஐ தயாரித்த சென்னை ஐ சி எஃப் நிறுவனத்தின் பொது மேலாளர் எஸ். மணி IANS செய்தி நிறுவனத்துக்கு அளித்த நேர்காணலில் தெரிவித்துள்ளார்.<\/p>\n\n<p style=\"text-align: justify;\">பொதுவாக சோதனை ஓட்ட முயற்சியில் வென்ற ரயில்களை பொதுமக்கள் பயன்பாட்டுக்கு கொண்டு வர குறைந்த பட்சம் 3 மாதங்களாவது ஆகும். ஆனால் ட்ரெயின் 18 க்கு அத்தனை நாட்கள் தேவைப்படாது. ஜனவரி 2019 முதல் இந்த அதிவிரைவு ரயிலை மக்கள் புழக்கத்துக்கு கொண்டு வரும் முயற்சியில் ஐசிஎஃப் தொழில்நுட்ப வல்லுனர்கள் முனைப்புடன் ஈடுபட்டுள்ளனர் எனவும் அவர் தெரிவித்தார்.<\/p>\n\n<p style=\"text-align: justify;\">ட்ரெயின் 18 பணிகள் வெற்றிகரமாக முடிக்கப்படும் நிலையில் தற்போது புழக்கத்தில் உள்ள அதிவிரைவு ரயிலான சதாப்தி எக்ஸ்பிரஸுக்குப் போட்டியாக களமிறங்கி அதன் தேவையைப் பூர்த்தி செய்யும்.<\/p>\n\n<p style=\"text-align: justify;\">மணிக்கு 200 கிமீ வேகத்தில் பயணிக்கக்கூடிய விதத்தில் வடிவமைக்கப்பட்டிருக்கும் ட்ரெயின் 18 ல் ஸ்லீப்பர் கோச்களை இயக்கும் வசதியும் கூடிய விரைவில் நிர்மாணிக்கப்பட உள்ளன. அதற்காகப் பெரிதாக மாற்றங்கள் எதுவும் செய்யப்படத் தேவை இல்லை எனவும் எஸ்.மணி தெரிவித்தார்.<\/p>\n\n<p style=\"text-align: justify;\">இந்த நிதியாண்டில் மற்றுமொரு ட்ரெயின் 18 அதிவிரைவு ரயிலையும் அடுத்த ஆண்டுக்குள் இதே போன்ற 4 ட்ரெயின் 18 அதிவிரைவு ரயில்களை நிர்மாணிக்கவிருப்பதாகவும் ஐ சி எஃப் சார்பில் முடிவெடுக்கப்பட்டுள்ளதாகவும் அவர் தெரிவித்தார்.<\/p>\n\n<p style=\"text-align: justify;\">முதலில் உள்நாட்டுத் தேவைகளை நிறைவு செய்தபின் இந்தியாவில் முதன்முறையாகத் தயாரிக்கப்பட்ட இந்த அதிவிரைவு ரயிலை மத்தியதர வருமானம் கொண்ட பிற நாடுகளுக்கும் ஏற்றுமதி செய்யக்கூடிய அளவில் அவற்றின் தரம் உயர்த்தப்படவிருப்பதாக ஐசிஎஃப் சார்பில் தெரிவிக்கப்பட்டுள்ளது. அதுமட்டுமல்ல தற்போது உபயோகத்தில் இருக்கும் சதாப்தி எக்ஸ்பிரஸ் ரயிலுக்கு மாற்றாக பயன்படுத்தத் தக்க வகையில் தயாரிக்கப்பட்டுள்ள இந்த ரயிலில் சதாப்தியில் இருப்பதைப் போன்றே 16 கோச்கள் வடிவமைக்கப்பட்டுள்ளது. அத்துடன் இப்புதிய ட்ரெயின் 18 ரயிலானது 15 - 20 சதவிகிதம் ஆற்றல் திறன் வாய்ந்தது மற்றும் குறைவான கார்பன் தடத்தை விட்டுச் செல்லும் என்றும் ஐசிஎஃப் தரப்பில் கூறப்படுகிறது.<\/p>\n\n<p style=\"text-align: justify;\">இப்புதிய ட்ரெயின் 18 ரயிலானது 18 மாதங்கள் எனும் மிகக்குறுகிய கால அவகாசத்தில் தயாரிக்கப்பட்டுள்ளது. பொதுவாக இம்மாதிரியான அதிவிரைவு ரயில்களைத் தயாரிக்க நிறுவன விதிகளின் படி குறைந்தபட்சம் 4 ஆண்டுகள் ஆகலாம் என்பது பொதுவான விதி. ஆனால், ட்ரெயின் 18 ஐப் பொறுத்தவரை அந்த விதியை முறியடித்து தொழில்நுட்ப வசதிகள் மற்றும் திறன் வாய்ந்த ரயில்வே பொறியாளர்களின் உதவுயுடன் வெறும் 18 மாதங்கள் எனும் குறுகிய காலத்தில் தயாரிக்கப்பட்டுள்ளது என்பது இதன் சிறப்புகளில் ஒன்றாகக் கருதப்படுகிறது. <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/dec\/03\/கூடிய-விரைவில்-இந்தியாவில்-சதாப்தி-எக்ஸ்பிரஸின்-இடத்தைப்-பிடிக்கவிருக்கும்-ட்ரெயின்-18-அதிவிரைவு-ர-3050936.html","image":["https:\/\/images.dinamani.com\/uploads\/user\/imagelibrary\/2018\/12\/3\/w600X390\/train_18.jpg"],"pubdate":"Monday, December 3, 2018 11:25 AM +0530"},{"title":"முதல்வர்களுக்கு மட்டுமே மெரினாவில் நினைவிடம், முன்னாள் முதல்வர்களுக்கு கிடையாது: எஸ். குருமூர்த்தி!","text":"<p> <\/p>\n\n<p style=\"text-align: justify;\">திமுக தலைவர் கருணாநிதிக்கு மெரினாவில் இடம் அளிக்கக் கூடாது. இந்த விஷயத்தை திமுகவினர் தேவையில்லாமல் அரசியலாக்கக் கூடாது. அவருக்கு மெரினாவில் இடமளிப்பது நடைமுறையில் இல்லை.<\/p>\n\n<p style=\"text-align: justify;\">முதல்வராக இருக்கும்போதே மரணம் அடைந்தவர்களுக்கு மட்டுமே மெரினாவில் இடமளிக்கப்பட்டுள்ளது. அண்ணா, எம்ஜிஆர், ஜெயலலிதா ஆகியோருக்கு மட்டுமே அங்கு இடமளிக்கப்பட்டுள்ளது. இதனால் கருணாநிதிக்கு அங்கு இடமளிக்க முடியாது.<\/p>\n\n<p style=\"text-align: justify;\">முன்னாள் முதல்வர்களுக்கு காந்தி மண்டபத்திலேயே இடமளிக்கப்படுவது வழக்கம். காமராஜர், ராஜாஜி ஆகியோருக்கு மெரினாவில் இடமளிக்கப்படவில்லை. அதனால் கருணாநிதிக்கும் மெரினாவில் இடமளிக்க கூடாது என  துக்ளக் இதழின் ஆசிரியர் எஸ்.குருமூர்த்தி தெரிவித்துள்ளார்.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/aug\/08\/முதல்வர்களுக்கு-மட்டுமே-மெரினாவில்-நினைவிடம்-முன்னாள்-முதல்வர்களுக்கு-கிடையாது-எஸ்-குருமூர்த்தி-2976477.html","image":["https:\/\/images.dinamani.com\/uploads\/user\/imagelibrary\/2018\/8\/8\/w600X390\/000000.jpg"],"pubdate":"Monday, August 13, 2018 11:47 AM +0530"},{"title":"ஃபேஸ்புக் அராஜகம், பயனாளியின் வீட்டுக்கே சென்று அரசியல் கருத்து அவருடையது தானா? எனச் சான்றுகள் கேட்டு சோதித்த கொடுமை!","text":"<p style=\"text-align: justify;\"> <\/p>\n\n<p style=\"text-align: justify;\">இந்தியாவில் மக்களவைத் தேர்தல் பிரச்சாரம் அனல் கிளப்பிக் கொண்டிருக்கிறது. பெரும்பாலான அரசியல் கட்சிகள் இம்முறை பிரச்சாரத்திற்கு சமூக ஊடகங்களையும் பெருமளவில் பயன்படுத்தி வருகின்றன. ஃபேஸ்புக் நிறுவனம் ஆளும் மத்திய அரசின் வேண்டுகோளுக்கு இணங்கி அவர்களுக்கு ஆதரவாக இந்தியப் பயனாளர்களிடையே பல்வேறு விதமான செயல்பாடுகளில் ஈடுபட்டுக் கொண்டிருப்பதாக ஒரு குற்றச்சாட்டு நீடித்து வரும் நிலையில் தற்போது புது தில்லி ஃபேஸ்புக் பயனாளி ஒருவருக்கு நேர்ந்த விநோதமான அனுபவம் அனேக ஃபேஸ்புக் பயனாளர்களிடையே கடும் அதிருப்தியையும், தனிப்பட்ட பாதுகாப்பு குறித்த பயத்தையும் ஏற்படுத்தியுள்ளது.<\/p>\n\n<p style=\"text-align: justify;\">சமீபத்தில் புதி தில்லியைச் சேர்ந்த ஃபேஸ்புக் பயனாளர் ஒருவரது வீட்டுக்கு வருகை தந்திருக்கிறார் ஃபேஸ்புக் பிரதிநிதி ஒருவர். எப்படி என்றால் பாஸ்போர்ட் என்கொயரிக்கு காவல்துறை அதிகாரியொருவர் வீடு தேடி வருவாரே அந்த மாதிரி! வந்தவர், ஃபேஸ்புக் பயனாளரிடம் அவரது ஆதார் கார்ட் நம்பர் உட்பட வேறு நம்பத்தகுந்த ஆதாரங்களுக்கான சான்றுகள் அனைத்தையும் காட்டுமாறு வற்புறுத்தியிருக்கிறார். எதற்காக என்றால் குறிப்பிட்ட ஃபேஸ்புக் கணக்கின் உரிமையாளர் இவர் தானா என்பதை அறிந்து கொள்வதற்காகவும் அந்தக் கணக்கில் வெளியிடப்பட்ட அரசியல் கருத்து அவரால் எழுதப்பட்டது தானா? என்பதை உறுதிப்படுத்திக் கொள்வதற்காகவும் தான். இத்தகவலை செய்தியாளரிடம் பகிர்ந்து கொண்ட பாதிக்கப்பட்ட ஃபேஸ்புக் பயனாளி தனது அடையாளத்தை வெளிப்படுத்த விரும்பாததால் அவரது பெயரை நாங்கள் இங்கு குறிப்பிடவில்லை.<\/p>\n\n<p style=\"text-align: justify;\">ஆயினும் ஃபேஸ்புக் நிறுவனத்தின் இத்தகைய நடவடிக்கை குறித்த அதிர்ச்சியில் உறைந்த அந்த பயனாளி, ஆஃப்டர் ஆல் ஒரு ஃபேஸ்புக் பதிவைக் காரணம் காட்டி ஃபேஸ்புக் பிரதிநிதியால் வீட்டுக்கே வந்து விசாரணை மேற்கொள்ள முடியுமெனில் நாம் என்ன மாதிரியான பாதுகாப்பற்ற சமூகத்தில் வாழ்ந்து கொண்டிருக்கிறோம்? நான் இதுவரை இப்படியொரு வினோதமான விசாரணையைப் பற்றிக் கேள்விப்பட்டதே இல்லை. இது எதற்காக மேற்கொள்ளப்பட்டது. அரசு சார்பாக ஃபேஸ்புக் இப்படியொரு நடவடிக்கை எடுத்திருக்கிறதா? அப்படியே இருந்தாலும் கூட ஒரு சமூக ஊடக வலைத்தள நிர்வாகம் தனது பயனாளியை அவர் எழுதிய ஒரு கருத்துக்காக இப்படி குற்றவாளியை விசாரிப்பதைப் போல வீட்டுக்கு வந்து நம்பகத்தன்மை குறித்த கேள்வியை எழுப்ப முடியுமா? என்னால் அந்த அதிர்ச்சியில் இருந்து இன்னமும் வெளிவர முடியவில்லை’ எனத் தனது கோபத்தை வெளிப்படுத்துகிறார் அந்த நபர்.<\/p>\n\n<p style=\"text-align: justify;\">இப்படி ஒரு சம்பவம் நடந்தது நிஜமா என்பதை அறிய IANS செய்தி நிறுவனம் ஃபேஸ்புக் நிர்வாகத்துக்கு தொடர்ந்து மின்னஞ்சல் செய்தும் பதிலேதும் கிடைக்கவில்லை எனத் தகவல்.<\/p>\n\n<p style=\"text-align: justify;\">இந்தச் சம்பவம் மட்டும் உண்மையானால் சமூக ஊடகங்களின் வண்டவாளம் அனைத்தும் தண்டவாளம் ஏற்றப்படலாம். சமூக ஊடகங்கள் எக்காரணம் கொண்டும் தங்களது பயனாளிகளின் அனுமதி இன்றி அவர்களது தகவல்களைப் பிறருக்கு பகிரக் கூடாது என்பது விதி. அதை ஃபேஸ்புக் மீறியிருக்கிறது.<\/p>\n\n<p style=\"text-align: justify;\">ஒருவேளை குறிப்பிட்ட நபர் எழுதும் கருத்து சர்ச்சைக்குரியதாக இருந்தாலோ அல்லது மக்களை மூளைச்சலவை செய்வதைப் போல இருந்தாலோ அதில் அதிருப்தி இருக்கும் பட்சத்தில் சம்மந்தப்பட்ட சமூக ஊடகங்கள் அவற்றை தங்களது தளத்திலிருந்து நீக்கலாம் அல்லது குறிப்பிட்ட அந்தப் பயனாளரின் கணக்கை முடக்கலாம். இப்படியான நடவடிக்கைகளே கடந்த காலங்களில் நிகழ்ந்திருக்கின்றன. ஆனால், தில்லி சம்பவம் புதுமையாகவும், விநோதமாகவும் இருக்கிறது இது  சமூக ஊடக தளங்களில் ஃபேஸ்புக் பயனாளர்களின் ரகசியக் காப்பு மற்றும் பாதுகாப்புக்கு குந்தகம் விளைவிப்பதாக இருக்கிறது.<\/p>\n\n<p style=\"text-align: justify;\">நேரடியாக பயனாளரின் வீட்டுக்கே சென்று நேரடி விசாரணையில் இறங்குவது என்பது இன்ஃபர்மேசன் டெக்னாலஜி ஆக்ட், 2000 அடிப்படையில் தண்டனைக்குரிய குற்றமாகக் கருதப்படும். இதை எதிர்த்து பாதிக்கப்பட்டவர் நீதிமன்றத்தை நாடலாம். பயனாளர்களின் தனிப்பட்ட தகவல்களை கசிய விடுவதாக குறிப்பிட்ட சமூக ஊடக நிறுவனம் மற்றும் அரசு மீது வழக்குப் போட வகையுண்டு என்கிறார்கள் விவமறிந்த வழக்கறிஞர்கள்.<\/p>\n\n<p style=\"text-align: justify;\">இந்த விவகாரத்தில் பயனாளரின் குற்றச்சாட்டையொட்டி ஃபேஸ்புக் தனது தலையீட்டை இன்னமும் உறுதிப்படுத்தவில்லை என்பது குறிப்பிடத்தக்கது.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2019\/apr\/08\/facebook-sending-its-representatives-to-users-home-to-verify-the-political-content-was-actually-written-by-him-3129469.html","image":["https:\/\/images.dinamani.com\/uploads\/user\/imagelibrary\/2019\/4\/8\/w600X390\/facebook.jpg"],"pubdate":"Monday, April 8, 2019 12:15 PM +0530"},{"title":"கொரோனா: `மே 2-ம் தேதி; காலத்துக்கேற்ப சீர்திருத்தங்கள் அவசியம்’ - சமூக ஆர்வலர்களின் கோரிக்கை","text":"<p>தமிழ்நாட்டில் கொரோனா வைரஸ் இரண்டாம் அலையின் தாக்குதல் மிக வேகமாக அதிகரித்துவருகிறது. இதனால் அரசு மற்றும் தனியார் மருத்துவமனைகளில் கொரோனா நோயாளிகளின் எண்ணிக்கை நாளுக்கு நாள் கூடிக்கொண்டேயிருக்கிறது. இந்தநிலையில்தான்  இதன் பரவலைத் தடுக்க, தமிழக அரசு பல்வேறு நடவடிக்கைகளை எடுத்துவருகிறது.  இரவு நேர ஊரடங்கு மற்றும் ஞாயிற்றுக்கிழமைகளில் முழுநாள் ஊரடங்கும் அறிவிக்கப்பட்டது. <\/p><p>இது மட்டுமல்லாமல், இன்னும் பல தடுப்பு  நடவடிக்கைகள் தீவிரமாக மேற்கொள்ளப்பட்டுவருகின்றன. ஆனால், நடந்து முடிந்த தமிழ்நாடு சட்டமன்றத் தேர்தலின் வாக்கு எண்ணிக்கைக்காக, மே 2-ம் தேதி ஞாயிற்றுக்கிழமை ஊரடங்கு தளர்த்தப்படுவதாக தேர்தல் ஆணையம் தெரிவித்துள்ளது. இது மிகவும் ஆபத்தானது என எச்சரிக்கை செய்யும் சமூக ஆர்வலர்கள், இது தொடர்பாக தேர்தல் ஆணையத்துக்குச் சில கேள்விகளையும் யோசனைகளையும் முன்வைக்கிறார்கள். இது தொடர்பாக சென்னை உயர் நீதிமன்றமும் தேர்தல் ஆணையத்துக்குக் கண்டனம் தெரிவித்துள்ளது. மேலு,ம் மே மாதம் 1, 2 தேதிகளில் ஊரடங்கை அமல்படுத்தவும் தமிழக அரசுக்குப் பரிந்துரை செய்திருக்கிறது. <\/p><figure><img src=\"https:\/\/gumlet.assettype.com\/vikatan\/2021-04\/960f89db-5d77-4c7d-ae67-abb34d36749e\/60265ad2-94b1-43fb-a1b7-7c9dba68fe75.jpg\" \/><figcaption>டி.என்.சேஷன்<\/figcaption><\/figure><p>இந்திய தேர்தல் ஆணையம் காலத்துக்கேற்ப, தேர்தல் நடைமுறைகளில் சீர்திருத்தங்களைக் கொண்டு வருவதும் மிகவும் அவசியம்.  1990 -களுக்கு முன்பு வரை, இங்குள்ள  அரசியல் கட்சிகள் இரவு முழுவதும் விடிய விடிய தேர்தல் பிரசாரம் மேற்கொள்வது வழக்கமாக இருந்தது. அதனால் பொதுமக்கள் மிகுந்த சிரமத்துக்கு ஆளானார்கள். அரசியல் கட்சியினர்,  தங்களது கண்களில் கண்ட சுவர்களிலெல்லாம் தங்களது கட்சிகளின் சின்னங்களை வரைந்து, தேர்தல் விளம்பரங்களைச் செய்து மக்களுக்குப் பெரும் தொந்தரவுகளைக் கொடுத்தார்கள். <\/p><p>இந்தநிலையில்தான் 1990-ம் ஆண்டு  இந்திய தலைமை தேர்தல்  ஆணையராக பொறுப்பேற்ற டி,என்.சேஷன், தேர்தல் நடைமுறைகளில் பல்வேறு கட்டுப்பாடுகளைக் கொண்டு வந்து, மக்களின் கவனத்தை ஈர்த்தார். இரவு நேர பிரசாரத்துக்குத் தடைவிதிக்கப்பட்டது. கட்டட  உரிமையாளர்களிடம் முறையான அனுமதி பெற்ற சுவர்களில் மட்டுமே தேர்தல் விளம்பரங்களை மேற்கொள்ள வேண்டும்... இது போன்று இன்னும் பல்வேறு விதிமுறைகள் தீவிரமாக நடைமுறைப்படுத்தப்பட்டன. இவை சிறு சிறு மாற்றங்களுடன் இப்போதும் கடைப்பிடிக்கப்படுகின்றன.<\/p><p>ஆனால் டி. என்.சேஷனுக்குப் பிறகு இந்திய தலைமைத் தேர்தல் ஆணையராகப் பதவிவகித்தவர்கள், மிகப்பெரிய அளவிலான சீர்திருத்தங்களைக் கொண்டு வரவில்லை எனக் குற்றச்சாட்டு முன்வைக்கப்படுகிறது. குறிப்பாக, கொரோனா இரண்டாம் அலை பரவத் தொடங்கிய நேரத்தில் தமிழ்நாடு, கேரளா உள்ளிட்ட மாநிலங்களில் தேர்தல் அறிவிக்கப்பட்டது.  இது நவீன யுகம்... தகவல் தொழில்நுட்ப வசதிகள் பெருகியுள்ள இந்தக் காலத்தில், குறிப்பாக, கொரோனா அபாயம் நிலவக்கூடிய தற்போதைய சூழலில் இந்திய தேர்தல் ஆணையம் தேர்தல் நடைமுறைகளில் சீர்திருத்தங்களைக் கொண்டு வந்திருக்க வேண்டும். அரசியல் கட்சியினர், வீதி வீதியாகச் சென்று பிரசாரம் மேற்கொள்ளவும், கூட்டம் கூட்டவும் தேர்தல் ஆணையம் தடைவிதித்திருக்க வேண்டும்.<\/p><figure><img src=\"https:\/\/gumlet.assettype.com\/vikatan\/2021-04\/6578aa66-b381-409d-9ec9-91ac4686db72\/eaad444b-49ed-49b5-afb9-68b3af78a589.jpeg\" \/><figcaption>வாக்குப் பெட்டிகள்<\/figcaption><\/figure><p>ஆனால் கொரோனா அபாயம் குறித்துத் தேர்தல் ஆணையம் பெரிதாக சொல்லிக்கொள்ளும் அளவுக்கு சிறப்பு நடவடிக்கைகள் எடுத்ததாகத் தெரியவில்லை. போனது போகட்டும். வாக்கு எண்ணிக்கையிலாவது எச்சரிக்கையுடன் இருந்திருக்கலாம். வாக்கு எண்ணிக்கைக்காக மே 2-ம் தேதி, ஞாயிற்றுக்கிழமை ஊரடங்கு தளர்த்தப்படலாம் எனத் தெரிவித்திருப்பது பலரையும் அதிர்ச்சியில் ஆழ்த்தியுள்ளது. <\/p><p>இது குறித்து நம்மிடம் பேசிய சமூக ஆர்வலர் வீரசேனன், ‘``வாக்கு எண்ணிக்கைக்காக ஊரடங்கைத் தளர்த்துனது,  வேதனையான விஷயம். மற்ற நாள்களைவிட ஞாயிற்றுக்கிழமைகள்ல, இறைச்சிக் கடைகள்ல அதிக அளவுல மக்கள் கூடுறாங்க. இதனால் கொரோனா பரவல் அதிகமாகுங்கறதுனாலதான், ஞாயிற்றுக்கிழமைகள்ல ஊரடங்கு அறிவிக்கப்பட்டது. வாக்கு எண்ணிக்கைக்காக மே 2-ம் தேதி ஊரடங்கைத் தளர்த்தினால், கண்டிப்பாக இறைச்சிக் கடைகள்ல கூட்டம் அதிகமாகி, கொரோனா பரவும். ஊரடங்கைத் தளர்த்தாமலேயே வாக்கு எண்ணிக்கையை நடத்தத் திட்டமிட்டிருக்கலாம். ஒரு தொகுதிக்கான வாக்குகளை எண்ண, அரசு ஊழியர்கள், அரசியல் கட்சிகளின் பிரதிநிதிகள் உட்பட அதிகபட்சம் 100 பேர் இடம்பெறுவாங்க. <\/p><p>கொரோனா தடுப்பு நடைமுறைகளோடு இவங்களை மட்டும் அனுமதிச்சாலே போதும். இவங்களுக்கு போக்குவரத்துக்கான சிறப்பு அடையாள அட்டைகளை வழங்கி, ஊரடங்கைக் கடைப்பிடிக்கலாம். ஒரு மையத்துல நாலஞ்சு தொகுதிகளின் வாக்குகளை எண்ணுவதாக இருந்தாலும்கூட அதிகபட்சம் 500 பேர்தான் கூடுவாங்க. <\/p><figure><img src=\"https:\/\/gumlet.assettype.com\/vikatan\/2021-04\/7bd4e0e1-27f1-4756-a481-d0812e73a9f0\/46e4bdb5-8d19-4458-a4d8-3e33ff295cf4.JPG\" \/><\/figure><p>ஆனால் ஊரடங்கு தளர்த்தப்பட்டதால், பல்வேறு அரசியல் கட்சிகளைச் சேர்ந்த நிர்வாகிகள், தொண்டர்கள், அரசியல் ஆர்வம்மிக்க பொதுமக்கள் உட்பட மிகுந்த ஆர்வத்தோடு ஓவ்வொரு மையத்துக்கு வெளியில ஆயிரக்கணக்கான பேர் கூடுவாங்க.  டாஸ்மாக் கடைகள்லயும் கூட்டம் அலைமோதும். இறைச்சிக் கடைகள்லயும் பெருமளவும் கூட்டம் கூடும்.  இதனால் கண்டிப்பாக கொரோனா அதிகரிக்கும். வாக்கு எண்ணிக்கைக்குச் செல்ல அனுமதிக்கப்பட்டவங்களை மட்டும், மே 2-ம் தேதி ஞாயிற்றுக்கிழமை வெளியில் நடமாட அனுமதிச்சாலே போதும். <\/p><p>ஞாயிற்றுக்கிழமை வழக்கமான ஊரடங்கோடு வாக்கு எண்ணிக்கையை நடத்தினால், அரசியல் கட்சிகளின் ஆடம்பரக் கொண்டாட்டங்கள், மோதல்கள், அலப்பறைகளையும் தவிர்க்கலாம். கொரோனா அபாயத்திலிருந்து மக்களை பாதுகாக்குறதுக்காக, கல்யாணத்துக்கு இவ்வளவு பேருதான் அனுமதி, இறுதி ஊர்வலத்துக்கு  இவ்வளவு பேருதான் அனுமதினு கடுமையான கட்டுப்பாடுகளை விதிக்குறாங்க. ஆனால் தேர்தல் கொண்டாட்டத்துக்கு மட்டும் கட்டுப்பாடுகளே கிடையாதா? கொரோனா இரண்டாம் அலை மக்களை அச்சுறுத்திக்கிட்டு இருக்கு. ஏற்கெனவே அறிவிக்கப்பட்ட ஊரடங்கை, வாக்கு எண்ணிக்கைக்காக தளர்த்தறதுங்கறது, மிகவும் தவறான செயல். தேர்தல் ஆணையமே கொரோனா பரவல் தடுப்பு நடவடிக்கைகள்ல கவனம் செலுத்தலைன்னா, பொதுமக்கள் எப்படிப் பொறுப்போடு நடந்துக்குவாங்க. கோரோனா அதிகமானால், தேர்தல் ஆணையம்தான் பொறுப்பேத்துக்கணும்’’ என்றார்.<\/p>","link":"https:\/\/www.vikatan.com\/news\/politics\/social-activist-request-to-ec-regarding-counting-day","image":["https:\/\/gumlet.assettype.com\/vikatan\/2020-01\/f6b40e96-4cc5-4cfe-8a4f-155bd24b65da\/b4ae08e8-5fdc-4315-93d3-5c50fc1dd498.jpg"],"pubdate":"Mon, 26 Apr 2021 13:48:01 +0000"},{"title":"பெண்களை இறுதிச்சடங்கு செய்ய சமூகம் அனுமதிக்காதது ஏன்? - பின்னணி இதுதான்!","text":"<p>நடிகர் விவேக் மரணமடைந்து பத்து நாள்களுக்கு மேல் ஆகிவிட்டது. ஆனாலும், அவரது இறுதிச் சடங்கு குறித்த பேச்சு, தமிழகத்தில் இன்னும் தொடர்கிறது. `பெண்’ என்ற ஒற்றைக் காரணத்துக்காகத் தங்கள் பெற்றோருக்கு இறுதிச் சடங்கைச் செய்ய முடியாமல் போன பெண்கள், விவேக்கின் உடலுக்கு அவரின் மகள் இறுதிச் சடங்கு செய்தது குறித்து நெகிழ்வோடும், தங்கள் பெற்றோருக்கு தங்களால் அப்படிச் செய்ய முடியாமல் போன ஆதங்கத்தோடும் பேசிக்கொள்கின்றனர்.<\/p><figure><img src=\"https:\/\/gumlet.assettype.com\/vikatan\/2021-04\/b741bfe9-0465-4278-bf68-ba1f9d098340\/WhatsApp_Image_2021_04_17_at_10_25_04_AM.jpeg\" \/><figcaption>நடிகர் விவேக்<\/figcaption><\/figure><p>அங்கொன்றும் இங்கொன்றுமாக பல தடைகளைக் கடந்து, தங்கள் பெற்றோருக்கான இறுதிச் சடங்கை சில பெண்கள் செய்திருந்தாலும் எல்லாப் பெண்களுக்கும் அது சாத்தியப்பட்டிருக்கிறதா என்றால் இல்லை. குறைந்தபட்சம், ஆண் பிள்ளைகள் இல்லாத பெண் பிள்ளைகள் மட்டுமே உள்ள அனைத்து வீடுகளிலும் இது சாத்தியமா என்றுகேட்டால் கிடையாது. வீட்டுக்கு ஒரே மகளாக இருக்கும் ஒரு பெண் தன் பெற்றோரின் இறுதிச் சடங்கைச் செய்ய முடியாமல் போவது, அதனை யாரோ  உறவுக்கார ஆண் ஒருவர் செய்வது என்பது எவ்வளவு பெரிய துயரம்? ஆனால், இந்தச் சமூகம் அதை சர்வ சாதாரணமாகக் கடந்து செல்கிறது. எல்லா நிலைகளிலும் பெண்கள் ஆண்களுக்கு நிகராக வந்துவிட்ட போதிலும், இறுதிச் சடங்கு என்பது இன்னமும் ஆணாதிக்கத்தின் பிடியிலேயே சிக்கியிருப்பதன் பின்னணி என்ன?<\/p><p>உயர் நீதிமன்ற வழக்கறிஞரும் திராவிடர் கழகத்தின் பிரசார செயலாளருமான அருள்மொழியிடம் பேசினோம், ``மக்களின் சாஸ்திரபூர்வமான வாழ்க்கை பழக்கவழக்கங்களுக்கு அவரவர் மதச் சட்டங்களே பொருந்தும் என்பதை இந்திய அரசியலமைப்புச் சட்டம் ஏற்றுக்கொண்டுள்ளது. இந்து மதத்துக்கென தீர்மானிக்கப்பட்ட சட்டம் எதுவும் கிடையாது. இந்து மதத்தின் சாஸ்திர சம்பிரதாயங்கள் பெரும்பாலும் ஸ்மிருதிகளின் அடிப்படையில் வரையறுக்கப்பட்டவைதான். ஸ்மிருதிகளில் நாரத ஸ்மிருதி, யம ஸ்மிருதி, யாக்ஞவால்கிய ஸ்மிருதி, மனு ஸ்மிருதி உள்ளிட்ட ஏராளமானவை இருக்கின்றன. அதில் மனு ஸ்மிருதிதான் மன்னர்கள் காலத்தில் பெரும்பாலும் பின்பற்றப்பட்டதாகச் சொல்லப்படுகிறது. இப்போது கடைப்பிடிக்கப்படும் பெரும்பாலான சாஸ்திர சம்பிரதாயங்கள் மனு ஸ்மிருதியை அடிப்படையாகக் கொண்டவைதான். இறுதிச் சடங்கு சம்பிரதாயங்களிலும் அதன் தாக்கமே இருக்கிறது.<\/p><figure><img src=\"https:\/\/gumlet.assettype.com\/vikatan\/2019-11\/5a194081-ac08-4f9b-a237-3fe6df74651e\/30c.jpg\" \/><figcaption>அருள்மொழி<\/figcaption><\/figure><p>`பெண்கள் இறுதிச் சடங்கு செய்யக் கூடாது’ என்று மனு ஸ்மிருதியில் நேரடியாகச் சொல்லப்படவில்லை. ஆனால், மறைமுகமாக அதனைத்தான் மனு ஸ்மிருதி வலியுறுத்துகிறது. `தந்தைக்கு மகன் இறுதிச் சடங்கு செய்வதன் மூலம் தந்தையை புத் (நரகத்தின் பெயர்) என்ற நரகத்துக்குப் போகாமல் தடுப்பான்’ என்றும் `ஒருவருக்கு மகன் பிறந்தால்தான் அவருக்கு சொர்க்கத்தில் இடம் கிடைக்கும்’ என்றும் மனு ஸ்மிருதியில் சொல்லப்பட்டிருக்கிறது. எனவேதான் மகனைப் புத்திரன் என்று அழைக்கின்றனர்.<\/p><p>`ஒருவருக்கு மகன் இல்லையெனில் அவரின் சகோதர்களுக்கு மகன் இருந்தால் அவர்கள் இறுதிச் சடங்கு செய்யலாம்’ என்றும் `உடன் பிறந்தோரில் ஒருவனுக்கு மட்டும் புத்திரன் இருந்தால் அவன் அனைவருக்கும் மகன்’ என்றும் மனு ஸ்மிருதியில் குறிப்பிடப்பட்டிருக்கிறது. அதுமட்டுமல்ல, `ஒருவனுக்குப் பல மனைவிகள் இருந்தால் அவர்களில் ஒருத்திக்கு மட்டும் மகன் வாய்த்தால் அனைத்து மனைவியருக்கும் சந்ததி வாய்த்ததாகச் சொல்ல வேண்டும்’, `பெண் குழந்தைகள் மட்டுமே பெற்றெடுக்கும் மனைவியைக் கணவன் விலக்கி வைக்கலாம். அவளுக்கு ஜீவனாம்சம்கூட கொடுக்கத் தேவையில்லை’ என்றும் மனு ஸ்மிருதியில் குறிப்பிடப்பட்டிருக்கிறது.<\/p><p>இதன் பின்னணியில்தான் இறுதிச் சடங்கு செய்வதும், பிண்டம் வைத்துக் காரியம் செய்வதும் ஆண்களுக்கான உரிமையாகவும் பெண்கள் செய்யக்கூடாத செயலாகவும் மாற்றப்பட்டிருக்கிறது என்பதை எளிதாகப் புரிந்துகொள்ள முடியும். இதை வைத்துதான் நாளடைவில், `இறுதிச் சடங்கு செய்பவர்தான் சொத்துக்கு வாரிசு’ என்ற நடைமுறை வந்தது. அதனால்தான், ஆண்கள் மட்டுமே வாரிசாகக் கருதப்பட்டனர். பெண்கள் என்னதான் பெற்றோர்கள்மீது அதீத அன்போடும் பாசத்தோடும் இருந்தாலும்கூட பெண்கள் இறுதிச் சடங்கு செய்யக் கூடாது. பெண்களைத் தெருமுனை வரையிலும் அழைத்து வந்து விழுந்து கும்பிட வைத்து பின்பு வீட்டுக்கு அனுப்பிவிடுவதன் பின்னணியில் இத்தனை விஷயங்கள் இருக்கின்றன” என்று விவரித்தார்.<\/p><figure><img src=\"https:\/\/gumlet.assettype.com\/vikatan\/2021-04\/bfdd6a61-4a3f-47d9-aeea-58ded6ecb690\/women_leadership_success_1024x640.jpg\" \/><figcaption>பெண்<\/figcaption><\/figure><p>தொடர்ந்து பேசிய அவர், ``காலங்கள் எவ்வளவு மாறினாலும் ஆணாதிக்கமும், ஜாதி மதக்கூறுகளும் இணைந்து இந்த நிலைமையை மாறாமல் கட்டிக் காப்பாற்றின. பெண்களும் அந்த நம்பிக்கையில் மூழ்கி மயானத்துக்குச் செல்லக் கூடாது என்பதை ஏற்றுக்கொண்டு வாழ்ந்துகொண்டிருந்தனர். சுயமரியாதை இயக்கம் தோன்றிய காலத்துக்குப் பிறகுதான் ஆங்காங்கே அந்தக் கட்டுப்பாடுகள் மீறப்பட்டன. பெரியார் சிந்தனையாளர்கள் குடும்பங்களிலிருந்து பெண்கள் இறுதிச் சடங்கு செய்யும் விஷயங்களை முன்னெடுக்க ஆரம்பித்தார்கள். சில வருடங்களுக்கு முன்பு, கோவையில் பெண்களே பாடை சுமந்துகொண்டு சென்று இறுதிச்சடங்கு செய்த நிகழ்வெல்லாம் நடந்தது. அதன் பிறகு பல இடங்களில் பெண்கள் இறுதிச்சடங்கு செய்யும் நிகழ்வுகள் நடந்தன. இன்று பல இடங்களில் மயானங்களிலேயே பெண்கள் வேலை செய்கிறார்கள். இந்த மாற்றத்தை ஏற்றுக்கொள்வதற்கான தைரியத்தைக் கொடுத்தது பெரியார் சிந்தனைதான்.<\/p><p>ஸ்மிருதிகளின் ஆதிக்கத்திலிருந்த இந்து பெண்களை விடுவித்தது அண்ணல் அம்பேத்கர். இந்து திருமணச் சட்டம், வாரிசுரிமைச் சட்டம், பெண்கள் சொத்துரிமைச் சட்டம் என அவர் இயற்றிய சட்டங்கள்தான் இன்று பெண்கள் அடைந்துள்ள சமத்துவத்துக்கான அடிப்படை. அதன் பலனை உயர்சாதி பெண்களும் அதிகளவில் அடைந்துள்ளனர் என்பதை இங்கு குறிப்பிட்டுச் சொல்ல வேண்டும். ஆனால், பழக்க வழக்கம் சாஸ்திர சம்பிரதாயம் போன்றவற்றின் மூலமாக இன்னும் பெண்கள் ஒடுக்கப்பட்டுக்கொண்டுதான் இருக்கின்றனர்.<\/p><p>`சில வருடங்களுக்கு முன்பு, தன் தந்தைக்கு நான்தான் இறுதிச் சடங்கு செய்வேன்’ என்று சென்ற ஒரு பெண்ணிடம், `இறுதிச்சடங்கு செய்யும்போது மேலாடையில்லாமல் இருக்க வேண்டும். அது ஆண்களால்தான் முடியும். பெண்ணால் செய்ய முடியாது’ என்று சொல்லி அந்தப் பெண்ணை இறுதிச் சடங்கு செய்யவிடாமல் தடுத்துள்ளனர். `அதற்கும் தயார் என்று சொல்லியும் இறுதிச்சடங்கு செய்ய விடவில்லை எனப் பல வருடங்களுக்கு முன்பு நடந்த நிகழ்வை ஒரு பெண் சில தினங்களுக்கு முன்பு சமூகவலைதளத்தில் உருக்கமாகப் பதிவு செய்திருந்தார். `மனு ஸ்மிருதியை சிறந்ததென மண்டையில் ஏற்றிக்கொண்டவர்கள் எப்படிச் செயல்படுவார்கள்?’ என்பதற்கான வெளிப்பாடு இந்தச் சம்பவம். கட்டுப்பாடுகளை உடைத்துக் கொண்டு பெண்கள் வர நினைத்தாலும் இப்படி ஏதாவது மோசமாகச் சொல்லி அடக்கி ஒடுக்கிவிடுகிறது இந்தச் சமூகம்.<\/p><figure><img src=\"https:\/\/gumlet.assettype.com\/vikatan\/2020-11\/ddd4402b-d2c3-4d84-ba9c-630699451738\/periyar.jpg\" \/><figcaption>பெரியார்<\/figcaption><\/figure><p>இறுதிச்சடங்கு போன்ற மக்களின் பழக்க வழக்கங்களை ஒட்டிய பிரச்னையில் நீதிமன்றம் தலையிட வேண்டுமானால், அதுகுறித்து நீதிமன்றத்தில் வழக்கு தொடரப்பட வேண்டும். அப்படி வழக்கு தொடரப்படும் சூழலின்போது, `இறுதிச் சடங்கை பெண்கள் செய்யக் கூடாது’ என்பதற்கான ஆதாரங்களை எதிர் தரப்பினர் காட்ட வேண்டியிருக்கும். அப்படி ஏதாவது காண்பித்தாலும்கூட அது இன்றைய சமத்துவத்துக்கு எதிரானதாக இருந்தால், அதை மாற்றுமாறு நீதிமன்றம் உத்தரவிட முடியும். அதே சமயம் மக்களின் பழக்க வழக்கங்களில் நீதிமன்றத்தின் தலையீடு என்பது ஓரளவுக்குத்தான் இருக்க முடியும் என்பதையும், இதுபோன்ற பிரச்னைகளை ஒழிக்கப் பெரியார்  போன்றோரின் பிரசாரமே சமூக மாற்றத்துக்கான வழி என்பதையும் நாம் புரிந்துகொள்ள வேண்டும்.<\/p><p>நடிகர் விவேக் திரைப்படங்களில் நிறைய முற்போக்கு கருத்துகளைப் பேசியவர். அவர் வீட்டுக்குள்ளேயும் சமத்துவமுள்ள மனிதராக இருந்துள்ளார் என்பதை அவரது இறுதிச் சடங்கை அவரின் மகள் செய்ததன் மூலம் நாம் புரிந்துகொள்ள வேண்டும். இறுதிச்சடங்குகள் குறித்து சமூகத்தில் நிலவும் மனத் தடைகளை உடைப்பதற்கு இந்த நிகழ்வு பெரிய உந்துசக்தியாக இருக்கும். சாஸ்திர சம்பிரதாயம் என்ற பெயரில் தங்களுக்குப் போடப்படும் தடைகளைப் பெண்கள் தகர்த்தெறிய வேண்டும்” என்றார் அருள்மொழி.<\/p>","link":"https:\/\/www.vikatan.com\/social-affairs\/women\/why-is-society-not-permitting-women-to-do-the-last-rites-to-their-parents","image":["https:\/\/gumlet.assettype.com\/vikatan\/2020-10\/a9fae48c-3cac-4745-aa98-e27145e78963\/23ee4519_cc53_46e2_bef7_152d7736b781.jpg"],"pubdate":"Mon, 26 Apr 2021 12:58:10 +0000"},{"title":"குமரி: 'உன்னைக் காதலிக்க நான் தகுதியானவள் இல்லை!' - தற்கொலைக்கு முன் காதலனுக்கு வீடியோ அனுப்பிய பெண்","text":"<p>கன்னியாகுமரி மாவட்டம், ஆரல்வாய்மொழி தேவசகாயம் மவுன்ட் பகுதியைச் சேர்ந்தவர் அந்தோணி. இவர் வெளிநாட்டில் வேலை செய்துவருகிறார். இவருக்கு நிபியா (21 ) என்ற மகள், எக்ஸெல் என்ற மகன் என இரு குழந்தைகள். நிபியா ஏர்வாடியிலுள்ள ஒரு மருத்துவமனையில் நர்ஸிங் பயிற்சி மாணவியாக இருந்துவந்தார். அவருக்குச் சில ஆண் நண்பர்கள் இருந்துள்ளனர். <\/p><p>இந்தநிலையில், நிபியா தக்கலை அருகேயுள்ள வேர்கிளம்பி பகுதியைச் சேர்ந்த ராணுவ வீரர் ஜோ என்பவருடன் நட்பாகப் பழகியிருக்கிறார். நட்பு காதலாக மாறியுள்ளது. இதற்கிடையே நிபியா, தனது ஆண் நண்பர்களுடனும் பழகிவந்திருக்கிறார். இது தெரிந்ததால், ஜோவுக்கும் நிபியாவுக்கும் இடையே அடிக்கடி தகராறு ஏற்பட்டதாகக் கூறப்படுகிறது. இந்தநிலையில், நிபியா திடீரென தனது வீட்டில் தூக்கு மாட்டித் தற்கொலை செய்துகொண்டார். அவர் தூக்கில் தொங்குவதற்கு முன்பு தூக்க மாத்திரை சாப்பிட்டதாகவும் தெரியவந்துள்ளது.<\/p><figure><img src=\"https:\/\/gumlet.assettype.com\/vikatan\/2021-04\/1bf58d5c-110c-40ab-9be4-b80fa68cfe7b\/IMG_20210426_163849.jpg\" \/><figcaption>தற்கொலை செய்யும்போது எடுத்த வீடியோ<\/figcaption><\/figure><p>இது குறித்து ஆரல்வாய்மொழி போலீஸுக்குத் தகவல் தெரிவிக்கப்பட்டது. போலீஸார் நிபியா உடலை மீட்டு கன்னியாகுமரி அரசு மருத்துவக் கல்லூரி மருத்துவமனைக்கு உடற்கூறு ஆய்வுக்காக அனுப்பிவைத்தனர். மேலும், போலீஸார் நடத்திய விசாரணையில் நிபியாவின் காதல் விவகாரம் தெரியவந்தது. மேலும், தற்கொலை செய்துகொள்வதற்கு முன்பு உருக்கமாகப் பேசி, அதை வீடியோக்களாகப் பதிவு செய்து தனது காதலனுக்கு வாட்ஸ்அப்பில் அனுப்பிவைத்திருக்கிறார் நிபியா. மேலும், நிபியா தற்கொலைக்கு முன் எழுதிய கடிதமும் சிக்கியது.<\/p><p>நிபியா தனது ஒரு வீடியோவில், ``நான் உன்கூட வாழணும்னு ரொம்ப ஆசைப்பட்டேன் பப்பு. ஆனா, யாரோ ஃபிரெண்ட் சொன்னத நீ என்கிட்ட கேட்டே. அவ அப்பிடி இல்லைன்னு சொல்லியிருந்தா ஓகே. ஆனா நீ உண்மையா பொய்யான்னு என்கிட்ட திருப்பித் திருப்பி கேட்டேல்ல... அதான் பப்பு ரொம்ப வலிக்குது. ஆனா பரவாயில்லை. நான் உனக்காக இப்பிடி மாறின பிறகும் நீ கேட்டே பாத்தியா (என மாத்திரைகளை எடுத்துக் காட்டுகிறார்). நான் உன்கூட நல்லா வாழணும்னு ஆசைப்பட்டேன். ஆனா நீ என் கழுத்தை அறுத்துட்டே\" என அந்த வீடியோவில் பேசியிருக்கிறார்.<\/p><figure><img src=\"https:\/\/gumlet.assettype.com\/vikatan\/2021-04\/c8abcda8-1f87-4d78-96a6-1dadd3f416ff\/IMG_20210426_154801.jpg\" \/><figcaption>வீடியோவில் மாத்திரைகளைக் காட்டும் நிபியா<\/figcaption><\/figure><p>அடுத்ததாக நிபியா கழுத்தில் துப்பட்டாவை மாட்டியபடி பேசி, காதலனுக்கு அனுப்பிய வீடியோவில், ``சாரி பப்பு. என்னால முடியலை. நான் உன்கூட வாழணும்னு ஆசைப்பட்டேன், நடக்காது. நான் போறேன் பப்பு, நீ நல்லா இருக்கணும். மிஸ் யூ மா, பை\" என அந்த வீடியோவில் பேசியிருந்தார். <\/p><p>நிபியா எழுதியிருந்த கடிதத்தில், \"என்னைப் பற்றி தெரிந்தும் என்னைக் காதலித்தாய். ஆனால் என்னால் மாற முடியவில்லை. நான் செய்த தவறுகளைத் திருத்திகொள்ள முடியவில்லை. உன்னைக் காதலிக்க நான் தகுதியானவள் இல்லை. என் சாவுக்கு யாரும் காரணம் இல்லை\" என எழுதியிருந்தார்.<\/p>","link":"https:\/\/www.vikatan.com\/news\/crime\/nursing-student-suicide-after-sending-videos-to-her-boy-friend","image":["https:\/\/gumlet.assettype.com\/vikatan\/2021-04\/d25d8df5-e56f-464f-bc59-603ea6573ee8\/IMG_20210426_154830.jpg"],"pubdate":"Mon, 26 Apr 2021 12:29:40 +0000"},{"title":"ராணிப்பேட்டை: மண் கடத்தலுக்கு லஞ்சம்; உயரதிகாரி மனைவி பெயரில் கார்! -19 அலுவலர்கள் மீது வழக்கு","text":"<p>ராணிப்பேட்டை சப் கலெக்டர் இளம்பகவத் 2019-ம் ஆண்டு, மார்ச் 25-ம் தேதி, சோளிங்கர் புலிவலம் கிராமத்திலுள்ள புறம்போக்கு நிலத்தில் மண் கடத்தியவர்களை மடக்கியிருக்கிறார். கடத்தல் கும்பலுக்குத் தலைவனாகச் செயல்பட்ட சரவணன் என்பவர் தப்பியோடும்போது, அவர் பயன்படுத்திய இரண்டு செல்போன்கள் கீழே விழுந்தன. இளம்பகவத் அந்த செல்போன்களைக் கைப்பற்றி ஆய்வு செய்தபோது கிடைத்த தகவல்கள் அதிர்ச்சி ரகம். பெரும்பாலான அழைப்புகள் வருவாய்த்துறை அலுவலர்கள் மற்றும் காவல்துறையினருடன் இருந்திருக்கின்றன. மண் கடத்தல் கும்பலுடன் இரண்டு துறையைச் சேர்ந்த உயரதிகாரிகளும் நட்பு பாராட்டியுள்ளனர்.<\/p><figure><img src=\"https:\/\/gumlet.assettype.com\/vikatan\/2021-04\/6b5754b5-6029-4cd9-9ac9-57729170cfa8\/vikatan_2020_02_bc9d3a40_5c40_4c7f_979e_55648b224a7d_ranipet_sub_collector.jpg\" \/><figcaption>தற்போதைய சப் கலெக்டர் இளம்பகவத்<\/figcaption><\/figure><p>மண் கடத்தலுக்கு உடந்தையாக இருந்து, அதன் மூலம் பெரும் தொகையைக் கேட்டுப் பெற்றிருக்கிறார்கள். வாட்ஸ்அப் சாட்டிங்கிலும் பல பொருள்களின் லிஸ்ட்டுகளை அனுப்பி கேட்டுப் பெற்றிருக்கிறார்கள் அதிகாரிகள். முழுத் தகவல்களையும் திரட்டிய சப் கலெக்டர் இளம்பகவத், வேலூர் மாவட்ட லஞ்ச ஒழிப்புத்துறைக்கு அறிக்கை அனுப்பினார். லஞ்ச ஒழிப்பு போலீஸார் விசாரணையைத் தீவிரப்படுத்தினர். கைப்பற்றப்பட்ட செல்போன் எண்களில் 01.08.2018-லிருந்து 25.03.2019 வரையிலான அழைப்புகளை ஆய்வு செய்தபோது, லஞ்ச அதிகாரிகளின் பட்டியல் வெளிச்சத்துக்கு வரத் தொடங்கியது.<\/p><p>ராணிப்பேட்டை வருவாய் கோட்டாட்சியர் பொறுப்பிலிருந்த முருகேசனுடன் மண் கடத்தல் கும்பல் நேரடித் தொடர்பில் இருந்ததும் விசாரணையில் தெரியவந்தது. முருகேசன் தற்சமயம் ஈரோடு மாவட்ட ஆவின் பொதுமேலாளராக உயர் பொறுப்பில் இருக்கிறார். முருகேசன் மனைவி அரசானி பெயரில் ரூ.23 லட்சம் மதிப்பில் இன்னோவா காரையும் முழுத் தொகையைச் செலுத்தி வாங்கிக் கொடுத்திருக்கிறார் மண் கடத்தல் கும்பலின் தலைவன் சரவணன். இதற்கான பணப் பரிமாற்ற ஆதாரங்களும், தகவல் பரிமாற்றப் பதிவுகளும் கிடைத்திருப்பதாகச் சொல்கிறது, லஞ்ச ஒழிப்புத்துறை.<\/p><figure><img src=\"https:\/\/gumlet.assettype.com\/vikatan\/2021-04\/905f20c6-4d29-4920-b085-6ef61f43262f\/Untitled_design_3_28.webp\" \/><figcaption>மண் கடத்தல் (மாதிரி படம்)<\/figcaption><\/figure><p>அதேபோல், அப்போதைய வாலாஜா பிர்கா வருவாய் அலுவலராக இருந்து தற்போதைய ராணிப்பேட்டை மாவட்ட ஆதி திராவிடர் நலத்துறை அலுவலராக இருக்கும் கன்னியப்பன், பாண்டியநல்லூர் கிராம நிர்வாக அலுவலர் கார்த்திக், தற்போதைய அரக்கோணம் வட்ட வழங்கல் அலுவலர் வெங்கடேசன், முன்னாள் வாலாஜா வட்ட மண்டல துணை வட்டாட்சியர் மதி, சோளிங்கர் இன்ஸ்பெக்டராக இருந்த வெங்கடேசன், சப் இன்ஸ்பெக்டர்களாக இருந்த மகாராஜன், பாஸ்கரன் மற்றும் கொண்டபாளையம் காவல் நிலைய போலீஸ்காரர் விஜயபாஸ்கர், கொண்டபாளையம் தனிப்பிரிவு சிறப்பு சப் இன்ஸ்பெக்டர் சங்கர், சோளிங்கர் ஏட்டுகள் பச்சையப்பன் (தனிப்பிரிவு), விஜயகுமார், சிறப்பு சப் இன்ஸ்பெக்டர்கள் சிவக்குமார், பூபதி, தேசிய நெடுஞ்சாலை ரோந்துப் பிரிவு சப் இன்ஸ்பெக்டர் ராமமூர்த்தி மற்றும் சிறப்பு சப் இன்ஸ்பெக்டர் ஜெயகுமார், காவலர்கள் ராஜ்கமல், சக்திவேல் ஆகியோரும் மண் கடத்தல் கும்பலுடன் நேரடித் தொடர்பில் இருந்ததற்கான ஆதாரங்களும் உறுதி செய்யப்பட்டுள்ளன.<\/p><p>நீண்ட நெடிய விசாரணைக்குப் பின்னர் வருவாய்த்துறை மற்றும் காவல்துறையைச் சேர்ந்தவர்கள் மீது வேலூர் மாவட்ட லஞ்ச ஒழிப்பு போலீஸார் தற்போது வழக்கு பதிவு செய்துள்ளனர். அதில், <a href=\"https:\/\/www.vikatan.com\/news\/tamilnadu\">ஈரோடு ஆவின் பொதுமேலாளர் முருகேசன் முதல் குற்றவாளியாகச் சேர்க்கப்பட்டுள்ளார். அவருடன் மற்ற வருவாய்த்துறை அதிகாரிகள் நான்கு பேரும், மண் கடத்தல் கும்பலின் முக்கியப் புள்ளியான சரவணன் மற்றும் காவல்துறையினர் 13 பேர் என மொத்தம் 19 பேர் மீது வழக்கு பதிவு செய்யப்பட்டுள்ளது<\/a>. இவர்கள் மீது துறைரீதியான நடவடிக்கை மேற்கொள்ள துறைத் தலைமை அதிகாரிகளுக்கு அறிக்கை அனுப்பிவைக்கப்பட்டுள்ளது. விரைவில், அடுத்தகட்ட விசாரணை நடத்தப்படும் என லஞ்ச ஒழிப்புத்துறை போலீஸார் தெரிவித்துள்ளனர்.<\/p>","link":"https:\/\/www.vikatan.com\/government-and-politics\/crime\/bribery-for-soil-smuggling-prosecution-of-19-officers-including-sub-collector-and-police","image":["https:\/\/gumlet.assettype.com\/vikatan\/2021-04\/600fa585-91c2-4ac1-97e8-3c6cd60593d3\/vikatan_2020_09_dc091240_bcb7_4aaa_b506_941f49c981c6_vikatan_2020_08_d07f90b3_d417_4547_b92c_2772067.jpeg"],"pubdate":"Mon, 26 Apr 2021 10:39:15 +0000"},{"title":"கோவை: உறவினரைக் கடித்ததால் கோபம் - நாயைக் கட்டிவைத்து அடித்துக் கொன்றவர்கள் மீது வழக்கு","text":"<p>கோவை, பீளமேடு பகுதியைச் சேர்ந்தவர் பாலசுந்தரம். இவர் தனது வீட்டில் ஒரு நாட்டு நாயை வளர்த்துவந்தார். பாலசுந்தரத்தின் வீட்டுக்கருகே வசித்துவருபவர் சீனிவாசன்.<\/p><figure><img src=\"https:\/\/gumlet.assettype.com\/vikatan\/2021-04\/c09aa5b0-8619-4268-9247-fe60eedcd4ae\/IMG_20200415_WA0035.jpg\" \/><figcaption>கோவை<\/figcaption><\/figure><p>சமீபத்தில், சீனிவாசன் வீட்டுக்குச் சில உறவினர்கள் வந்திருக்கிறார்கள். அவர்களில் ஒருவரை பாலசுந்தரம் வளர்த்துவந்த நாய் கடித்தாகக் கூறப்படுகிறது. இதனால், அந்த நாயை ஏதாவது செய்ய வேண்டுமென சீனிவாசன் கோபத்துடன் இருந்திருக்கிறார்.<\/p><p>Also Read: <a href=\"https:\/\/www.vikatan.com\/social-affairs\/crime\/71-year-old-lady-murdered-and-raped-in-coimbatore\">கோவை: கொலை செய்து பாலியல் வன்கொடுமை -  71 வயது மூதாட்டிக்கு நடந்த கொடுமை!<\/a><\/p><p>இதையடுத்து, தனக்குத் தெரிந்த வட இந்தியர் ஒருவரை அழைத்துவந்திருக்கிறார். இருவரும் சேர்ந்து அந்த நாயைக் கட்டிவைத்து கடுமையாகத் தாக்கியிருக்கின்றனர். சத்தம் கேட்டு அருகில் இருந்தவர்களெல்லாம் சீனிவாசனிடம், ``ஏன் எப்படிச் செய்கிறீர்கள்?” எனக் கேட்டதற்கு, முறையாக பதில் சொல்லாமல் சீனிவாசன் அவர்களிடமும் கடிந்துகொண்டிருக்கிறார்.<\/p><figure><img src=\"https:\/\/gumlet.assettype.com\/vikatan\/2021-04\/1a48264e-2dc1-4416-a6d8-f69afccb6424\/IMG_20210426_WA0010.jpg\" \/><figcaption>சீனிவாசன்<\/figcaption><\/figure><p>இருவரும் தொடர்ந்து நடத்திய தாக்குதலில் ரத்தம் வெள்ளத்தில் அந்த நாய் துடிதுடித்து இறந்தது. இது குறித்து தேசிய விலங்கு நல வாரியத்திடம் அந்தப் பகுதி மக்கள் புகாரளித்துள்ளனர்.<\/p><p>அதன் பிறகு, தேசிய விலங்குகள் நல வாரியத்தின், கோவை மாவட்ட அலுவலர் பிரதீப் பிரபாகரன் சம்பவ இடத்துக்குச் சென்று விசாரணை செய்தார்.  இது தொடர்பாக சம்பந்தப்பட்டவர்கள் மீது நடவடிக்கை எடுக்க வலியுறுத்தி பிரதீப் பீளமேடு காவல் நிலையத்தில் புகாரும் அளித்திருக்கிறார். <\/p>","link":"https:\/\/www.vikatan.com\/news\/crime\/case-file-against-two-over-dog-murder-in-coimbatore","image":["https:\/\/gumlet.assettype.com\/vikatan\/2021-04\/2a5a5e78-36ce-4ec6-9640-94f024f816e5\/IMG_20210426_WA0011.jpg"],"pubdate":"Mon, 26 Apr 2021 09:26:10 +0000"},{"title":"நாமக்கல் : முழு ஊரடங்கு; உடலை தகனம் செய்ய மறுத்த மின்மயான நிர்வாகம் - அவதிப்பட்ட உறவினர்கள்","text":"<p>பரமத்தி வேலூரிலுள்ள மின்மயானத்தில் ஊரடங்கைக் காரணம் காட்டி இறந்தவர் உடலை எரிக்க மறுத்ததால், 30 கிலோமீட்டர் கொண்டு சென்று பிணத்தை எரித்த சம்பவம், அந்தப் பகுதி மக்களைக் கொந்தளிக்கவைத்திருக்கிறது.<\/p><figure><img src=\"https:\/\/gumlet.assettype.com\/vikatan\/2021-04\/25422829-de02-4d29-9528-6b6d5eeca678\/paramathi_velur.jpg\" \/><figcaption>பரமத்தி வேலூர்<\/figcaption><\/figure><p>நாமக்கல் மாவட்டம், பரமத்தி வேலூர் காசி விஸ்வநாதர் ஆலயம் அருகே காவிரி ஆற்றங்கரையில் பொதுமக்களின் நலன் கருதி சட்டமன்ற உறுப்பினர் பொது நிதி மற்றும் பல்வேறு நிதிகளிலிருந்து மின் மயானம் கட்டப்பட்டிருக்கிறது. பரமத்தி வேலூர் பேரூராட்சி நிர்வாகத்தின் கீழ் வரும் இந்த மின் மயானம், அரிமா சங்க அறக்கட்டளையின் கட்டுப்பாட்டில் விடப்பட்டிருக்கிறது.<\/p><p>Also Read: <a href=\"https:\/\/www.vikatan.com\/news\/crime\/paramathi-velur-police-arrest-one-lady-and-4-man-in-prostitute-case\">நாமக்கல்: கிராமத்து வீட்டில் பாலியல் தொழில்; 10 பெண்கள் மீட்பு! - பெண் உட்பட 5 பேர் கைது<\/a><\/p><p>பரமத்தி வேலூர், சுல்தான் பேட்டையைச் சேர்ந்த பார்த்திபன் (45) என்பவர் உடல்நலக்குறைவால் நேற்று காலை உயிரிழந்தார். அவரது உடலை மின் மயானத்தில் தகனம் செய்யக் கொண்டு சென்றனர். ஆனால், மின்மயானத்தை நிர்வகித்தவர்கள், ``முழு ஊரடங்கு அமலில் இருப்பதால் இன்று உடலை எரிக்க முடியாது. இன்று விடுமுறை. எனவே, நீங்கள் பிணத்தை வீட்டில் வைத்திருந்துவிட்டு, நாளை காலை கொண்டு வாருங்கள்\" என்று கூறியிருக்கின்றனர். இதனால், இறுதிச் சடங்குகள் செய்வது எப்படி எனத் தெரியாமல் உறவினர்கள் தவித்தனர்.<\/p><figure><img src=\"https:\/\/gumlet.assettype.com\/vikatan\/2021-04\/52a33226-2dba-41fc-ab95-c39e9f822bcb\/min_mayanam_2.jpg\" \/><figcaption>பரமத்தி வேலூர் மின் மயானம் <\/figcaption><\/figure><p>இது குறித்து, நாமக்கல் மாவட்ட ஆட்சியர் மேகராஜ், பரமத்தி வேலூர் சரக டி.எஸ்.பி ராஜா ரணவீரன், பரமத்தி வேலூர் தாசில்தார், பரமத்தி வேலூர் பேரூராட்சி செயல் அலுவலர் சுப்பிரமணியன் மற்றும் பல முக்கிய நபர்களிடம் தெரிவிக்கப்பட்டது. இருப்பினும், மின் மயானத்தைக் கட்டுப்பாட்டில் வைத்திருப்பவர்கள் பார்த்திபனின் உடலை தகனம் செய்ய மறுத்துவிட்டதால், அங்கு பரபரப்பு ஏற்பட்டது.<\/p><p>இதனால், வேறு வழியின்றி பார்த்திபன் உடலை 30 கிலோமீட்டர் தாண்டி, அருகிலுள்ள மாவட்ட தலைநகரான கரூர் மின் மயானத்துக்கு எடுத்துச் சென்று தகனம் செய்தனர். இதனால், பரமத்தி வேலூர் பகுதி பொதுமக்கள் கடும் அதிருப்தியில் இருக்கிறார்கள். <\/p>","link":"https:\/\/www.vikatan.com\/news\/controversy\/nammakkal-body-of-man-was-refused-to-cremation-due-to-complete-lockdown","image":["https:\/\/gumlet.assettype.com\/vikatan\/2021-04\/4c549b32-26e6-4694-8be1-7062433ef192\/paramathi_velur_min_mayanam.jpg"],"pubdate":"Mon, 26 Apr 2021 09:05:39 +0000"},{"title":"வாக்கு எண்ணிக்கையை ஜூலை, ஆகஸ்ட் மாதத்துக்கு ஒத்தி வைக்க தயங்கமாட்டோம்... உயர் நீதிமன்றம் எச்சரிக்கை..!","text":"ஸ்ரீபெரும்புதூரில் உற்பத்தி செய்யப்படும் 45 மெட்ரிக் டன் ஆக்சிஜன் ஆந்திரா, தெலங்கானாவுக்கு மத்திய அரசு திருப்பிவிட்டது பற்றி சென்னை உயர் நீதிமன்றம் தாமாக முன்வந்து விசாரணைக்கு எடுத்தது. இந்த வழக்கில் கருத்து தெரிவித்த உயர் நீதிமன்ற&nbsp;அமர்வு, ‘பிற மாநிலங்களில் ஏற்பட்டுள்ள நிலைமை தமிழகத்துக்கு வந்துவிடக் கூடாது’ என்று அறிவுறுத்தியிருந்தது. ‘ரெம்டெசிவிர் மருந்து இருப்பு உள்ளதா? வென்டிலேட்டர் வசதிகள் உள்ளனவா? ஆக்சிஜன் பற்றாக்குறை உள்ளதா? தடுப்பூசிகள் பற்றாக்குறை உள்ளதா? என வழக்கு உயர் நீதிமன்றம் ஏற்கனவே அடுக்கடுக்காக கேள்விகளை எழுப்பியிருந்தது. இந்நிலையில் இந்த வழக்கு இன்று விசாரணைக்கு வந்தது. உயர் நீதிமன்றம் எழுப்பிய கேள்விகளுக்கு தமிழக அரசு பதிலளித்தது. தமிழகத்தில் ஆக்சிஜனைப் பிற மாநிலங்களுக்கு எடுத்துச் செல்வது தொடர்பாக முதல்வர் பிரதமருக்குக் கடிதம் எழுதியுள்ளார் என்றும் நீதிமன்றத்தில் தெரிவிக்கப்பட்டது. ரெம்டெசிவிர் மருந்து கள்ளச் சந்தையில் விற்பது தொடர்பாக எடுக்கப்பட்ட நடவடிக்கை பற்றியும் அரசு தரப்பு பதில் அளித்தது. இந்த வழக்கில் மூத்த வழக்கறிஞர்கள் எம்.எஸ்.கிருஷ்ணன், வில்சன், பி.எஸ்.ராமன், என்.ஜி.ஆர் பிரசாத் உள்ளிட்டோரும் ஆஜராகி தங்கள் வாதங்களை முன் வைத்தனர்.&nbsp; அனைத்துத் தரப்பு வாதங்களையும் கேட்ட நீதிமன்றம், ‘பொது சுகாதாரத்தில் எந்த சமரசமும் செய்ய முடியாது. மக்கள் நலனுக்கு அச்சுறுத்தல் ஏற்படும் வகையில் வாக்கு எண்ணிக்கை நடப்பது தெரியவந்தால் மே 2 அன்று வாக்கு எண்ணிக்கையை ரத்து செய்வோம். வாக்கு எண்ணிக்கையை ஜூலை அல்லது ஆகஸ்ட் மாதத்துக்கு ஒத்தி வைக்கவும் தயங்க மாட்டோம். அரசியல் கட்சிகள் துணை இல்லாமல் கள்ளச்சந்தையில் எதையும் விற்க முடியாது. உயிர் காக்கும் விவகாரத்தில் விஐபி கலாச்சாரம் இருக்கவே கூடாது” என்று நீதிமன்றம் எச்சரித்தது. &nbsp;","link":"https:\/\/tamil.asianetnews.com\/politics\/we-will-not-hesitate-to-postpone-the-counting-of-votes-to-july-and-august-high-court-warns--qs6gl7","image":["http:\/\/static.asianetnews.com\/images\/7f1cd892-de20-5c59-bbbb-9d77dfdf0f16\/image_760x400.jpg"],"pubdate":"Mon, 26 Apr 2021 09:04:20 +0530"},{"title":"கோவை: கொலை செய்து பாலியல் வன்கொடுமை -  71 வயது மூதாட்டிக்கு நடந்த கொடுமை!","text":"<p>கோவை, துடியலூர் பன்னீர்மடைப் பகுதியைச் சேர்ந்த 71 வயது மூதாட்டிக்கு இரண்டு மகன்கள், ஒரு மகள் இருக்கிறார்கள். அவர்கள் அனைவருக்கும் திருமணம் முடிந்து வெவ்வேறு பகுதிகளிலுள்ள நிலையில், மூதாட்டி மட்டும் தனியாக வசித்துவந்திருக்கிறார். சில நாள்களுக்கு முன்பு அவர் வீட்டில் தனியாக இருந்தபோது, மர்ம நபர் ஒருவர் வீட்டுக்குள் நுழைந்து அவரைக் கொலை செய்திருக்கிறார்.<\/p><figure><img src=\"https:\/\/gumlet.assettype.com\/vikatan\/2021-04\/8ae5e09e-0c79-4f24-94f1-f4678f4439f6\/IMG_20200405_WA0026.jpg\" \/><figcaption>கோவை<\/figcaption><\/figure><p> மேலும், மூதாட்டியின் நகைகளையும் செல்போனையும் திருடிச் சென்றிருக்கிறார். நகைக்கு ஆசைப்பட்டு மூதாட்டியைக் கொலை செய்ததாக ஆரம்பத்தில் தகவல் வெளியானது.<\/p><p>Also Read: <a href=\"https:\/\/www.vikatan.com\/news\/crime\/trichy-man-murdered-by-neghbour-for-sexually-torturing-his-wife\">வீட்டில் கணவர் இல்லாத நேரத்தில் மனைவிக்கு பாலியல் டார்ச்சர் - அ.ம.மு.க நிர்வாகி கொடூரக் கொலை<\/a><\/p><p>புதுக்கோட்டை மாவட்டம், சேவகம்பட்டி கிராமத்தைச் சேர்ந்த 25 வயது இளைஞர் வினோத் என்ற கருப்பையாதான் இந்தச் செயலில் ஈடுபட்டதாக போலீஸாருக்குத் தகவல் கிடைத்துள்ளது. கட்டட வேலை செய்துவந்த வினோத் பன்னீர்மடையில் தனது மனைவி, மகளுடன் வசித்துவந்திருக்கிறார்.<\/p><figure><img src=\"https:\/\/gumlet.assettype.com\/vikatan\/2021-04\/cc39c52b-d06f-4783-bf72-5c421087ff0a\/IMG_20210425_WA0018.jpg\" \/><figcaption>வினோத்<\/figcaption><\/figure><p>மூதாட்டி வீட்டில் தனியாக இருப்பதை அறிந்த வினோத், அந்தக் குற்றச் செயலில் ஈடுபட்டிருக்கிறார். இதையடுத்து தலைமறைவாகியிருந்த வினோத்தைப் பிடிக்க, தனிப்படை போலீஸ் அமைக்கப்பட்டிருந்தது. தேடுதலுக்கு பிறகு, அவர்கள் வினோத்தை நேற்று கைதுசெய்தனர்.<\/p><p>இந்தநிலையில், மூதாட்டிக்கு நடந்த பிரேத பரிசோதனையில், அவர் பாலியல் வன்கொடுமை செய்யப்பட்டதற்கான தடயங்களை மருத்துவர்கள் கண்டறிந்துள்ளனர். இது குறித்து போலீஸார் கேட்டபோது, ``மூதாட்டியைக் கொலை செய்துவிட்டு பாலியல் வன்கொடுமை செய்தேன்” என வினோத் வாக்குமூலம் கொடுத்திருக்கிறார்.<\/p><figure><img src=\"https:\/\/gumlet.assettype.com\/vikatan\/2021-04\/efea2c4b-af09-48b9-9dd9-6dedf7ca6d4d\/vikatan_2019_07_b117f7f4_1671_4f8a_8c46_3ab607bf2005_3456385187_11553_12249.jpg\" \/><figcaption>பாலியல்<\/figcaption><\/figure><p>கைதுசெய்யப்பட்ட வினோத், நீதிபதி முன்பு ஆஜர்படுத்தப்பட்டு பிறகு சிறையில் அடைக்கப்பட்டுள்ளார். இந்தச் சம்பவம் கோவையில் அதிர்ச்சியை ஏற்படுத்தியுள்ளது.<\/p>","link":"https:\/\/www.vikatan.com\/social-affairs\/crime\/71-year-old-lady-murdered-and-raped-in-coimbatore","image":["https:\/\/gumlet.assettype.com\/vikatan\/2021-04\/a54e2748-bf68-477c-bfac-16423c10dd06\/Dq_g4BRVAAArKBQ.jpg"],"pubdate":"Mon, 26 Apr 2021 08:44:47 +0000"},{"title":"சர்வதேசக் கடல் பகுதியில் மூழ்கிய குமரி விசைப்படகு; 11 மீனவர்கள் மாயம்! - கப்பல் மோதியதால் விபத்து?!","text":"<p>திகன்னியாகுமரி மாவட்டம், தேங்காய்ப்பட்டணம் மீன்பிடித் துறைமுகத்திலிருந்து கடந்த 09.04.2021 அன்று 11 மீனவர்கள் கடலுக்குள் மீன்பிடிக்கச் சென்றனர். IND-TN-MM-4775  பதிவு எண் கொண்ட `மெர்சிடிஸ்’ என்ற மீன்பிடிப் படகில் மீனவர்கள் மீன்பிடிக்கச் சென்றுள்ளனர். இந்தநிலையில் அந்த விசைப்படகு கோவா மாநிலத்திலிருந்து 600 நாட்டிக்கல் மைல் (சுமார் 1,100 கிலோமீட்டர்) தூரத்தில் விபத்தில் சிக்கி கடலில் மூழ்கியதாகத் தகவல் வெளியானது. அதிலிருந்த 11 மீனவர்களின் நிலை குறித்த தகவல் ஏதுமில்லை. விபத்துக்குள்ளான படகின் ஒரு பகுதியைச் சக மீனவர்கள் பார்த்திருப்பதாகக் கூறப்படுகிறது. <\/p><figure><img src=\"https:\/\/gumlet.assettype.com\/vikatan\/2021-04\/f336d068-5fc9-47ac-8768-6e9c14d41476\/20210414_172406.jpg\" \/><figcaption>மங்களூரில் ஏற்கெனவே விபத்துக்குள்ளான படகு<\/figcaption><\/figure><p>விபத்துக்குள்ளான படகின் உரிமையாளர் ஜோசப் பிராங்க்ளின், குமரி மாவட்டம், வள்ளவிளை பகுதியைச் சேர்ந்தவர். கடந்த 23.4.2021 மதியம் வரை அருகில் மீன்பிடித்துக்கொண்டிருந்த `பெரியநாயகி’ என்ற விசைப்படகுடன் ஒயர்லெஸ் வழியாக தொடர்பில் இருந்திருக்கிறார். கடந்த 24-ம் தேதி மதியம் மெர்சிடிஸ் விசைப்படகு கடலில் மூழ்கிய நிலையில் இருப்பது கண்டறியப்பட்டது. படகிலிருந்த குமரி மாவட்டம், வள்ளவிளையைச் சேர்ந்த 11 மீனவர்களும் மாயமாகியிருக்கிறார்கள். கர்நாடக மாநிலம், கார்வார் ஆழ்கடல் பகுதியில் அந்தவழியாகச் சென்ற கப்பல் விசைப்படகு மீது மோதி விபத்து ஏற்படுத்தியிருக்கலாம் என மீனவர்கள் சந்தேகிக்கின்றனர். ஆனால், விபத்துக்கான உண்மையான காரணம் இன்னும் தெரியவரவில்லை.<\/p><p>கன்னியாகுமரி மாவட்டம், வள்ளவிளையைச் சேர்ந்த சுமார் 100 மீனவர்கள் பத்து விசைப்படகுகள் மூலம் மாயமான மீனவர்களைத் தேடிவருவதாக தெற்காசிய மீனவர் தோழமை அமைப்பின் பொதுச்செயலாளர் சர்ச்சில் தெரிவித்திருக்கிறார். மாயமான மீனவர்களை விரைந்து மீட்க வேண்டும் என மும்பையிலுள்ள இந்திய தேடுதல் மற்றும் மீட்பு மையம் (MRCC) அதிகாரிக்கும் சர்ச்சில் மனு அனுப்பியுள்ளார்.<\/p><figure><img src=\"https:\/\/gumlet.assettype.com\/vikatan\/2019-10\/224ab9c2-b5f2-453d-8db0-4834a323a132\/IMG_20191025_094346.jpg\" \/><figcaption>தெற்காசிய மீனவர் தோழமை அமைப்பின் பொதுச்செயலாளர் சர்ச்சில்<\/figcaption><\/figure><p>சர்வதேசக் கடலில் விசைப்படகு மீனவர்களுக்கு விபத்து ஏற்பட்டுள்ளதால், சர்வதேச மீட்புப் படையின் உதவியை மத்திய அரசு பெற்று, மாயமான 11 மீனவர்கள்  தேடி மீட்க மத்திய அரசு நடவடிக்கை எடுக்க வேண்டும். மேலும், இந்திய கப்பல் மற்றும் போக்குவரத்துத்துறை வழியாக இந்தியாவின் சர்வதேசக் கடல் பகுதியில் பயணிக்கும் கப்பல்கள் உதவியுடனும் மாயமான மீனவர்களை மீட்க அரசு நடவடிக்கை எடுக்க வேண்டும் எனவும் சர்ச்சில் பிரதமர் அலுவலகத்துக்குக் கோரிக்கை மனு அனுப்பியுள்ளார்.<\/p><p>இது குறித்து சர்வதேச மீனவர் வளர்ச்சி அறக்கட்டளை தலைவர் ஜஸ்டின் ஆன்றணி கூறுகையில், ``ஒரு வள்ளம் (படகு) சேதமடைந்த நிலையிலிருப்பதாகவும், இன்னொரு வள்ளத்தைக் காணவில்லை எனவும் மீனவர்களின் உறவினர்கள் தெரிவித்துள்ளனர். இந்த மீனவர்களை விரைந்து மீட்கத் தேவையான நடவடிக்கைகளை எடுக்கக் கோரி மத்திய, மாநில அரசுகளுக்கும் கப்பல்படை, கடலோர காவல்படை, கடலோர மீட்பு ஒருங்கிணைப்பு மையம்  ஆகியவற்றுக்கும் வேண்டுகோள் விடுத்துள்ளேன்.<\/p><figure><img src=\"https:\/\/gumlet.assettype.com\/vikatan\/2020-03\/25cc9694-0f8c-4a5d-b5d6-5ff5fb504a67\/justin_antony.jpg\" \/><figcaption>ஜஸ்டின் ஆன்றணி<\/figcaption><\/figure><p>கடலோர காவற்படைக்குச் சொந்தமான `சமுத்ரா பிரஹாரி’ என்ற கப்பல், ஆழ்கடலிலிருந்து இந்த விசைப்படகு கிடக்குமிடத்தைத் தேடிச் செல்வதாகவும், இந்தியன் நேவல் ஏர்கிராப்ட் ஐ.எல் இந்த மீனவர்களை தேடி சென்று திரும்பியதாகவும்  மும்பையிலுள்ள கடலோர மீட்பு ஒருங்கிணைப்பு மையத்திடமிருந்து தகவல் தெரிவிக்கப்பட்டுள்ளது.<\/p><p>மாயமான 11 மீனவர்களை தேடிக் கண்டுபிடிக்க துரித தேடுதல் வேட்டை நடத்தவும், இந்தியன் நேவல் ஏர்கிராqப்ட் ஐ.எல்-ஐ மீண்டும் அனுப்ப ஆவன செய்ய வேண்டுமெனவும் ராணுவ அமைச்சர், மத்திய மீன்வளத்துறை அமைச்சர், தமிழக முதல்வர், கடலோர மீட்பு ஒருங்கிணைப்பு மைய இயக்குநர் ஆகியோருக்கு வேண்டுகோள் வைத்துள்ளேன்\" என்றார். மீனவர்களை மீட்கக் கோரி சி.ஐ.டி.யூ மீன்பிடித் தொழிலாளர் சங்கம் மத்திய அரசுக்குக் கோரிக்கை வைத்திருக்கிறது.<\/p>","link":"https:\/\/www.vikatan.com\/news\/accident\/fishermen-boat-collapsed-in-international-sea-area","image":["https:\/\/gumlet.assettype.com\/vikatan\/2021-04\/a698af98-d6b5-4aab-8aa3-1ddd0a574d24\/IMG_20210426_112122.jpg"],"pubdate":"Mon, 26 Apr 2021 07:22:59 +0000"},{"title":"`நாடே ஆக்ஸிஜனுக்காக தத்தளிக்கும்போது, உங்களிடம் எப்படி கையிருப்பில் உள்ளது?' -  பதில் கூறும் கேரளா","text":"<p>கொரோனா இரண்டாம் அலை இந்தியாவில் வேகமாகப் பரவிவரும் நிலையில் ஆக்ஸிஜன் தட்டுப்பாடு விவகாரம் நாடு முழுவதும் விஸ்வரூபம் எடுத்துள்ளது. சில மாநிலங்கள் ஆக்ஸிஜன் தட்டுப்பாடு பெரிய அளவில் உள்ளதாக வெளிப்படையாகவே தெரிவித்துள்ளன. நாட்டின் பல பகுதிகளில் ஆக்ஸிஜன் தட்டுப்பாட்டால் நோயாளிகள் இறந்துபோகும் நிலை ஏற்பட்டுள்ளதாகக் குற்றச்சாட்டு எழுந்துள்ளது. தமிழகத்தில் போதுமான அளவு ஆக்ஸிஜன் இருக்கிறதா, இல்லையா என்பதை அரசு தெளிவுபடுத்த வேண்டும் என கோர்ட் கூறியுள்ளது. இந்தக் களேபரங்களுக்கு மத்தியில் தூத்துக்குடி ஸ்டெர்லைட் ஆலையில் ஆக்ஸிஜன் தயாரிக்க அந்த நிறுவனம் அனுமதி கேட்ட விவகாரம் பெரும் விவாதத்தை ஏற்படுத்தியிருக்கிறது. <\/p><p>இந்நிலையில், நம் அண்டை மாநிலமான கேரளா போதுமான அளவு ஆக்ஸிஜன் கையிருப்பு வைத்துள்ளது. அத்துடன் கோவா மாநிலத்தில் அவசர சிகிச்சை பிரிவில் உள்ளவர்களுக்கு 20,000 லிட்டர் திரவ ஆக்ஸிஜனை வழங்கி முன்மாதிரி மாநிலமாக வழிகாட்டியுள்ளது கேரளம். அவசரத் தேவைக்காக ஆக்‌ஸிஜன் வழங்கி உதவிய கேரள சுகாதாராத்துறைக்கு கோவா சுகாதாரத்துறை அமைச்சர் விஸ்வஜித் ரானே நன்றி தெரிவித்துள்ளார்.<\/p><figure><img src=\"https:\/\/gumlet.assettype.com\/vikatan\/2021-04\/6eabbab1-ef9f-4828-9664-4be2a0f45c25\/607fd8f54e360.jpg\" \/><figcaption>கொரோனா டெஸ்ட்<\/figcaption><\/figure><p>கோவா சுகாதாரத்துறை அமைச்சர் விஸ்வஜித் ராணே தனது ட்விட்டர் பக்கத்தில், ``கோவாவில் கொரோனா நோயாளிகளுக்காக 20,000 லிட்டர் திரவ ஆக்ஸிஜன் வழங்கி உதவிய ஸ்ரீமதி சைலஜா டீச்சருக்கு நன்றி தெரிவித்துக்கொள்கிறேன். கொரோனாவுக்கு எதிரான போராட்டத்தில் நீங்கள் எங்களுக்கு செய்த உதவிக்கு கோவா மக்கள் நன்றி உள்ளவர்களாக இருப்பார்கள்\" எனக் குறிப்பிட்டுள்ளார்.<\/p><p>இந்த நிலையில், ஆக்ஸிஜன் உற்பத்தியில் கேரளம் முன்மாதிரியாகத் திகழ்கிறது என டெல்லி ஐகோர்ட்டு கூறியுள்ளது. டெல்லிக்கு ஆக்ஸிஜன் வழங்குவதில் பாகுபாடு உள்ளதாக ஒருவர் தொடர்ந்த வழக்கில் டெல்லி ஐகோர்ட் இந்தக் கருத்தை தெரிவித்திருந்தது. நாடே ஆக்ஸிஜனுக்காக ஏங்கும்போது கேரளம் ஆக்ஸிஜன் தட்டுப்பாடு இல்லாமல் இருப்பதுடன், மற்ற மாநிலங்களுக்கும் ஆக்ஸிஜன் வழங்குவது எப்படி அதற்கு சாத்தியமாகிறது என்பது பற்றி கேரள சுகாதாரத்துறை அதிகாரி ஒருவரிடம் பேசினோம். ``கொரோனா முதற்கட்ட பரவல் சமயத்திலேயே அனைத்து மருத்துவமனைகளிலும் தேவையான ஆக்ஸிஜன் இருப்பு வைத்திருந்தோம்.<\/p><figure><img src=\"https:\/\/gumlet.assettype.com\/vikatan\/2021-04\/78da5f2f-7cf6-4fb4-b2bb-b89a5ce40779\/AP21111366659267.jpg\" \/><figcaption>ஆக்ஸிஜன்<\/figcaption><\/figure><p>அப்போது இருந்தே ஆக்ஸிஜன் தேவையான அளவு கையிருப்பு இருப்பதை உறுதி செய்துவந்தோம். இப்போது இரண்டாம் அலையில் கொரோனா நோயாளிகளுக்கு தேவையான ஆக்ஸிஜன் அனைத்து மருத்துவமனைகளிலும் உள்ளது. எங்களுக்குப் போதுமான அளவு கையிருப்பு வைத்திருந்தோம். அந்த நேரத்தில், உயிர்காக்க கோவா மாநிலத்துக்குத் தேவை என்பதால் வழங்கினோம். இப்போது எங்களிடம் போதுமான அளவு ஆக்ஸிஜன் கையிருப்பு உள்ளது. நோயாளிகளின் எண்ணிக்கை திடீரென அதிகரித்து, தட்டுப்பாடு என்ற நிலை ஒருவேளை ஏற்பட்டால் ஆக்ஸிஜன் வழங்க வேண்டும் என மத்திய அரசிடம் முன்கூட்டியே கேட்டு வைத்துள்ளோம்\" என்றார்.<\/p><p>இதுகுறித்து கேரள சுகாதாரத்துறை அமைச்சர் கே.கே.சைலஜா கூறுகையில், ``கொரோனா இரண்டாம் அலையை எதிர்கொள்ள கேரளம் தயாராக உள்ளது. மருத்துவமனைகளை தயார்படுத்துதலிலும், தடுப்பூசி போடுதிலும், ஐ.சி.யு-க்களின் எண்ணிக்கையை அதிகரிப்பதிலும், மருத்துவ ஆக்ஸிஜன் தடையின்றி வழங்குவதையும் உறுதிப்படுத்த நடவடிக்கை எடுத்துள்ளோம்.<\/p><figure><img src=\"https:\/\/gumlet.assettype.com\/vikatan\/2021-04\/38a5bb30-e0d3-4433-8759-94fa7f7547ed\/________________________________1.jpg\" \/><figcaption>கேரள சுகாதாரத்துறை அமைச்சர் கே.கே.ஷைலஜா <\/figcaption><\/figure><p>ஆக்ஸிஜன் இருப்பை உறுதிப்படுத்த ஏற்கெனவே நடவடிக்கை எடுக்கப்பட்டுள்ளது. ஆக்ஸிஜன் பெற்று மாநிலம் முழுவதும் வழங்க சிறப்பான நடவடிக்கை எடுக்கப்பட்டுள்ளது. கடந்த 2020-ம் ஆண்டு ஏப்ரல் தொடக்கத்தில் 99.39 மெட்ரிக் டன் ஆக்ஸிஜன் கையிருப்பு இருந்தது. அந்த சமயத்தில் நிமிடத்துக்கு 50 லிட்டர் ஆக்ஸிஜன் உற்பத்தி செய்யப்பட்டு வந்தது. இந்த மாதம் தொடக்கத்தில் கேரளத்தில் ஆக்ஸிஜன் தினசரி கையிருப்பு 219 மெட்ரிக் டன். ஒரு நிமிடத்தில் 1,250 லிட்டர் உற்பத்தி செய்யப்பட்டது.<\/p><p>இம்மாதம் 15-ம் தேதி கணக்குப்படி தினமும் 73 டன் ஆக்ஸிஜன் தேவைப்பட்டது. நாங்கள் தேர்ந்தெடுத்த 8 மருத்துவமனைகளில் ஆக்ஸிஜன் உற்பத்தி ஜெனரேட்டர்கள் ஏற்படுத்தியுள்ளோம். இன்னும் இரண்டு ஜெனரேட்டர்கள் ஏற்படுத்தப்பட்டு வருகின்றன. ஒருவேளை ஆக்ஸிஜன்  பற்றாக்குறை ஏற்பட்டால் உடனடியாக வழங்க வேண்டும் என மத்திய அரசிடம் கோரியுள்ளோம்\" என்றார்.<\/p>","link":"https:\/\/www.vikatan.com\/news\/india\/how-kerala-have-surplus-oxygen-when-most-states-facing-shortages-minister-explains","image":["https:\/\/gumlet.assettype.com\/vikatan\/2021-04\/da15e51c-19d3-4d15-9bbb-8a606b44c9d5\/AP21114484776689.jpg"],"pubdate":"Mon, 26 Apr 2021 06:56:56 +0000"},{"title":"தினமணி இணையதளம் நடத்திய மெகா சமையல் போட்டி ‘சென்னையின் சமையல் ராணி - 2018’ வெற்றியாளர்கள்!","text":"<p style=\"text-align: justify;\"> <\/p>\n\n<p style=\"text-align: justify;\"> <\/p>\n\n<p style=\"text-align: justify;\">தினமணி இணையதளம் சார்பில், சென்னையின் சமையல் ராணி - 2018 என்ற மாபெரும் சமையல் போட்டி சென்னையில் சனிக்கிழமை நடைபெற்றது.<\/p>\n\n<p style=\"text-align: justify;\">தினமணி இணையதளம் சார்பாக இந்த மெகா சமையல் போட்டியின் டைட்டில் ஸ்பான்ஸர்களாக ஏஞ்சல் ஸ்டார்ச் & ஃபுட் பிரைவேட் லிமிடெட் நிறுவனத்தாரும்,  இணை ஸ்பான்ஸர்களாக கோ ஆப்டெக்ஸ் நிறுவனத்தாரும், கிஃப்ட் ஸ்பான்ஸர்களாக வைப்ரண்ட் நேச்சர், டப்பர்வேர் நிறுவனத்தாரும் இணைந்து செயல்பட்டனர்.<\/p>\n\n<p style=\"text-align: justify;\">சென்னை நுங்கம்பாக்கத்தில் உள்ள எம்.ஓ.பி.வைஷ்ணவ் பெண்கள் கல்லூரியில் நடைபெற்ற இப்போட்டியில் சென்னை மற்றும் புறநகர்ப் பகுதிகளைச் சேர்ந்த 18 முதல் 50 வயது வரையுள்ள பெண்கள் கலந்துகொண்டனர். போட்டியை கல்லூரி முதல்வர் லலிதா பாலகிருஷ்ணன் தொடங்கிவைத்தார்.<\/p>\n\n<p style=\"text-align: justify;\">ஸ்டார்ட்டர், மெயின் கோர்ஸ், டெஸ்ஸர்ட் என்ற மூன்று பிரிவுகளில் 50-க்கும் மேற்பட்ட போட்டியாளர்கள்  கலந்து கொண்டு கொடுக்கப்பட்ட 1 மணி நேரத்தில் கச்சிதமாகச் சமைத்துப் பரிமாறி அசத்தினர். அனைவரது ரெஸிப்பிகளுமே சுவையாக இருந்த போதும் சமையல் கலையில் தேர்ந்த அனுபவம் கொண்ட நடுவர்கள் ஒவ்வொரு மெனுவில் இருந்தும் சிறந்த ரெஸிப்பிகளில் மேலும் நனி சிறந்த மூன்று ரெஸிப்பிகளைத் தேர்ந்தெடுத்தனர்.<\/p>\n\n<p style=\"text-align: justify;\">இப்போட்டியில், ஸ்டார்ட்டர் பிரிவின் வெற்றியாளர்களை சமையல்கலை வல்லுநர் மீனாட்சி பெட்டுகோலா, மெயின் கோர்ஸ் பிரிவின் வெற்றியாளர்களை சமையல் கலை வல்லுநர் மல்லிகா பத்ரிநாத், டெஸ்ஸர்ட் பிரிவின் வெற்றியாளர்களை சமையல் கலை வல்லுநர் ரேவதி ஆகியோர் தேர்வு செய்தனர். இப்போட்டியை நியூஸ் 7 தமிழ் தொலைக்காட்சி நேரலையில் ஒளிபரப்பியது.<\/p>\n\n<p style=\"text-align: justify;\"><span style=\"color:#0000FF\"><em><strong>நியூஸ் 7 வீடியோ லிங்க் 1 ...<\/strong><\/em><\/span><\/p>\n\n<p style=\"text-align: justify;\"> <\/p>\n\n<p style=\"text-align: center;\"><iframe frameborder=\"0\" height=\"315\" scrolling=\"no\" src=\"https:\/\/www.youtube.com\/embed\/sW-kTYsbC6s\" width=\"450\"><\/iframe><\/p>\n\n<p style=\"text-align: justify;\"><span style=\"color:#0000FF\"><em><strong>நியூஸ் 7 விடியோ லிங்க் 2...<\/strong><\/em><\/span><\/p>\n\n<p style=\"text-align: justify;\"> <\/p>\n\n<p style=\"text-align: center;\"><iframe frameborder=\"0\" height=\"315\" scrolling=\"no\" src=\"https:\/\/www.youtube.com\/embed\/uW294CLUAm8\" width=\"450\"><\/iframe><\/p>\n\n<p style=\"text-align: justify;\"><span style=\"color:#0000FF\"><em><strong>வெற்றியாளர்கள்...<\/strong><\/em><\/span><\/p>\n\n<p style=\"text-align: justify;\">மூன்று பிரிவுகளிலும் முதலிடம் பெற்றவர்களுக்கு ரொக்கப் பரிசாக தினமணி இணையதளம் சார்பில் ரூ.5000, சான்றிதழ், வெற்றிக்கேடயம் மற்றும் பரிசுக் கூப்பன்கள் வழங்கப்பட்டன. இரண்டாவது இடம் பெற்றவர்களுக்கு ரூ.3000, சான்றிதழ், வெற்றிக்கேடயம் மற்றும் பரிசுக் கூப்பன்களும், மூன்றாவது இடம் பெற்றவர்களுக்கு ரூ.2500, சான்றிதழ், வெற்றிக்கேடயம் மற்றும் பரிசுக் கூப்பன்களும் வழங்கப்பட்டன. இவை தவிர, போட்டியில் கலந்துகொண்டவர்களுக்கும் சான்றிதழ் மற்றும் பரிசுக் கூப்பன்களும் வழங்கப்பட்டன.<\/p>\n\n<blockquote>\n<ul>\n\t<li style=\"text-align:justify\"><span style=\"color:#800080\"><em><strong>ஸ்டார்ட்டர்: முதல் பரிசு - தீபா மேத்தா, இரண்டாம் பரிசு - பாயல் ஜெயின், மூன்றாம் பரிசு - லட்சுமிகாந்தம்.<\/strong><\/em><\/span><\/li>\n\t<li style=\"text-align:justify\"><span style=\"color:#0000FF\"><em><strong>மெயின் கோர்ஸ்: முதல் பரிசு - பேனசீர் ஷாகுல், இரண்டாம் பரிசு - சத்யா, மூன்றாம் பரிசு - அனுராதா.<\/strong><\/em><\/span><\/li>\n\t<li style=\"text-align:justify\"><span style=\"color:#800080\"><em><strong>டெஸ்ஸர்ட்: எலிஸா, இரண்டாம் பரிசு - மாதவி, மூன்றாம் பரிசு - ஸ்வேதா.<\/strong><\/em><\/span><\/li>\n<\/ul>\n<\/blockquote>\n\n<p style=\"text-align: justify;\">இப்போட்டியை, எக்ஸ்பிரஸ் நெட்வொர்க் நிறுவனத்தின் நிர்வாக இயக்குநர் சித்தார்த் சொந்தாலியா, தி நியூ இந்தியன் எக்ஸ்பிரஸ் நிறுவனத்தின் முதுநிலை துணைத் தலைவர்கள் லக்ஷ்மி மேனன், விக்னேஷ் குமார், எக்ஸ்பிரஸ் நெட்வொர்க் நிறுவனத்தின் பொது மேலாளர் ஆர். வெங்கடசுப்பிரமணியன், தி நியூ இந்தியன் எக்ஸ்பிரஸ் நிறுவனத்தின் மனிதவள மேம்பாட்டுப்பிரிவு துணைப் பொது மேலாளர் மாலினி சரவணன் உள்ளிட்ட ஏராளமானோர் பார்வையிட்டனர்.<\/p>\n\n<p style=\"text-align: justify;\">நிகழ்ச்சியின் இடையே எம் ஓ பி வைஷ்ணவ் பெண்கள் கல்லூரி மாணவிகளின் மெல்லிசைக்குழுவினர் தங்களது ரம்மியமான பாடல்கள் மூலம் பார்வையாளர்களைக் கவர்ந்தனர். <\/p>\n\n<p style=\"text-align: justify;\">நிகழ்ச்சி நடைபெற்ற எம் ஓ பி வைஷ்ணவ் பெண்கள் கல்லூரி வளாகத்தில் மெகா சமையல் போட்டியின் பார்வையாளர்களைக் கவரும் விதத்தில் கோ ஆப்டெக்ஸ், ஃபுடிக்ஸ், வைப்ரண்ட் நேச்சர், டப்பர் வேர், எக்ஸ்பிரஸ் குழுமத்தின் பினாக்கிள் புக்ஸ் பதிப்பகம், ப்ரீத்தி மிக்ஸி உள்ளிட்டோரது ஸ்டால்கள் இடம் பெற்றிருந்தன.<\/p>\n\n<p style=\"text-align: justify;\">சமையல் என்பது ஒரு அருங்கலை, முன்பெல்லாம் வீட்டுச்சாப்பாடு என்பது சகஜமானதாகவும், ஹோட்டல் சாப்பாடு என்பது அரிதானதாகவும் இருந்த நிலை மாறி இந்தத் தலைமுறையினரில் ஹோட்டல் சாப்பாடு என்பது சகஜமானதாகவும், வீட்டுச்சாப்பாடு என்பது அரிதான விஷயமாகவும் மாறிக் கொண்டிருப்பதால் இப்படியான மெகா சமையல் போட்டிகள் அவசியமாகின்றன. ஏனெனில், இப்படியான சமையல் போட்டிகளின் வாயிலாக ஹோட்டலில் மட்டுமே கிடைக்கக் கூடிய விதமான வித்யாசமான தனித்துவமான ரெஸிப்பிகளையும் கூட பெண்கள் வெகு எளிதில் கற்றுக் கொண்டு செய்து அசத்துகின்றனர். அந்த வகையில் இல்லத்தரசிகள் முதல் கல்லூரி மாணவிகள் வரை பங்கு பெற்று கலக்கிய சென்னையின் சமையல் ராணி 2018 நிகழ்ச்சி ருசிக்கத் தக்க பல்வேறு சுவைகளுடன் வெற்றிகரமாக இனிதே நடந்து முடிந்தது.<\/p>\n\n<p style=\"text-align: justify;\">கலந்து கொண்ட போட்டியாளர்கள், வெற்றியாளர்கள் அனைவருக்கும் தினமணி இணையதளத்தின் மனமார்ந்த நன்றி!<\/p>\n\n<p style=\"text-align: justify;\">மீண்டும் அடுத்த போட்டியொன்றில் இனிதே கைகோர்ப்போம்!<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/sep\/01\/dinamanicoms-mega-cooking-contest-2018-winners-list-2992093.html","image":["https:\/\/images.dinamani.com\/uploads\/user\/imagelibrary\/2018\/9\/1\/w600X390\/enpl_cookery_event.JPG"],"pubdate":"Friday, November 1, 2019 03:34 PM +0530"},{"title":"ஜெயலலிதாவுக்கு கலைஞரைப் பிடிக்காதென்று யார் சொன்னது?","text":"<p style=\"text-align: justify;\"> <\/p>\n\n<p style=\"text-align: justify;\">ஓரிரு மாதங்களுக்கு முந்தைய தனியார் தொலைக்காட்சி நேர்காணல் நிகழ்ச்சியொன்றில் ஆர்.கே.நகர் நாடாளுமன்ற உறுப்பினரும் அதிமுக பிளவுபட்டதின் பின் உருவான... அம்மா மக்கள் முன்னேற்றக் கழக அணியின் தலைவருமான டிடிவி தினகரன் அவர்களின் உரையாடலைக் கேட்க நேர்ந்தது. அதில் இதுவரை ஊடகங்களில் தான் பகிர்ந்திராத சில சுவாரஸ்யமான தகவல்களை டிடிவி பகிர்ந்திருந்தார். அதில் சில உங்களுக்காக;<\/p>\n\n<p style=\"text-align:center\"><img alt=\"\" src=\"http:\/\/images.dinamani.com\/uploads\/user\/ckeditor_images\/article\/2018\/5\/11\/dinakaran1.jpg\" \/><\/p>\n\n<blockquote>\n<p style=\"text-align: justify; margin-left: 40px;\"><span style=\"color:#0000FF\"><em>'தலைவர் இறந்த அன்று இரவில் அம்மாவுக்கு முதலில் விஷயம் தெரியாது. என் சித்தப்பா நடராஜன் என்னை ராமாவரம் தோட்டப் பகுதிக்கு நேரில் சென்று விசாரித்து வரச் சொன்னார். ஆனால் ஆழ்வார்பேட்டையிலிருந்து கலைஞரின் வீடு தான் பக்கம் என்பதால் நான் முதலில் சித்தப்பாவின் மாருதி காரில் நேராக அங்கே சென்றேன்.' <\/em><\/span><\/p>\n<\/blockquote>\n\n<p style=\"text-align: justify;\">எம்ஜிஆர் இறந்த விஷயத்தை எதிரி முகாமில் போய் விசாரிப்பானேன்? என்று நேர்காணல் செய்து கொண்டிருந்தவர் கேள்வியெழுப்பினார். \/\/நியாயமான கேள்வி\/\/<\/p>\n\n<blockquote>\n<p style=\"text-align: justify; margin-left: 40px;\"><span style=\"color:#0000CD\"><em>'இல்லை அவர்கள் அரசியல் ரீதியாகத்தான் எதிரிகளாக இருந்தார்களே தவிர, கலைஞரும், தலைவரும் ஆரம்ப கால நண்பர்கள் என்பதால் இருவருக்கும் ஒருவர் மீது ஒருவருக்கு ஆழ்ந்த ப்ரியம் உண்டு. எனவே தலைவருக்கு ஏதாவதொன்றால் முதலில் தகவல் கலைஞர் வீட்டுக்கு வந்திருக்கக் கூடும் என்பது என் கணிப்பு. அந்தக் கணிப்பு நிஜமானது. கலைஞரின் வீட்டில் அந்த அகால நேரத்தில் மாடி அறையில் விளக்கெரிந்து கொண்டிருந்தது. அங்கிருந்த செக்யூரிட்டி வளாகத்தில் கூடியிருந்தவர்களிடம் விசாரித்ததில் தலைவர் இறந்து விட்டார் அதனால் தான் இந்தப் பரபரப்பு என்று கூறினார். நான் உடனே வீட்டுக்கு வந்து தகவல் தெரிவித்ததும் நாங்கள் எல்லோருமாகச் சேர்ந்து தான் அம்மாவின் போயஸ் கார்டன் இல்லத்துக்குச் சென்றோம். நாங்கள் சென்று தலைவர் இறந்த தகவலைத் தெரிவிக்கும் வரை அம்மாவுக்கு தகவல் தெரிவிக்கப்பட்டிருக்கப் படவில்லை. அம்மா வீட்டில் இருந்த செக்யூரிட்டி அதிகாரி மேலிட உத்தரவால் அம்மாவுக்கு தலைவர் இறந்த தகவலை தெரிவித்திருக்கவில்லை. நாங்கள் தலைவர் இறந்து விட்டார் என்று தெரிவித்தபோது அம்மா மிகுந்த அதிர்ச்சிக்கு உள்ளானார். பிறகு சமாளித்துக் கொண்டு எங்களுடன் அவரது காண்டஸா காரில் ராமாவரம் தோட்டத்திற்கு விரைந்தார். அங்கே எங்களுக்கு தலைவரின் சடலம் வாகனத்தில் ஏற்றப்படுவதைக் காண அனுமதி மறுக்கப்பட்டது. ஆனாலும் நாங்கள் எங்கள் பாதுகாப்பு வளையத்தில் அம்மாவைக் கொண்டு வந்து அவருக்கு பாதிப்பு நேராமல் தலைவரின் உடல் இருந்த ராஜாஜி மண்டபத்துக்கு தலைவரின் உடல் சென்ற வாகனத்தின் பின்னே விரைந்தோம். அதற்குப் பிறகு நடந்த விஷயங்கள் அனைத்தும் வரலாறு அதை எல்லோரும் அறிவர்.’<\/em><\/span><\/p>\n<\/blockquote>\n\n<p style=\"text-align: justify;\">- என்றார் டிடிவி. அதைத் தொடர்ந்து அவரிடம்;<\/p>\n\n<p style=\"text-align: justify;\">ஜெயலலிதா, எம்ஜிஆர் அல்லாது எதிரி முகாமில் உங்களுக்குப் பிடித்த அரசியல் தலைவர்கள் யார்? என்ற கேள்வியும் கேட்கப்பட்டது.<\/p>\n\n<blockquote>\n<p style=\"text-align: justify; margin-left: 40px;\"><span style=\"color:#0000FF\"><em>‘எனக்கு மூப்பனாரை மிகவும் பிடிக்கும், அவர் அரசியல்வாதி மாதிரியே பழக மாட்டார். ஜெம் ஆஃப் அ பெர்சன். மிகவும் யதார்த்தமான மனிதர். ஏன் கலைஞரையும் எனக்குப் பிடிக்குமே’ என்றார்.<\/em><\/span><\/p>\n<\/blockquote>\n\n<p style=\"text-align: justify;\">இந்த பதிலைக் கேட்டு நேர்காணலை நடத்திக் கொண்டிருந்தவர், ‘இந்த விஷயம் செல்வி ஜெயலலிதா அவர்களுக்குத் தெரியுமா?’ என்று கேட்க; அதற்கும் டிடிவி; <\/p>\n\n<blockquote>\n<p style=\"text-align: justify; margin-left: 40px;\"><span style=\"color:#0000FF\"><em>‘தெரியுமே.... ஏன் அம்மாவும் கூட அவரை பாராட்டுவாரே, அரசியல் எதிரி என்பது வேறு ஆனால் சாதாரண நிலையிலிருந்து அரசியலில் இத்தனை உயரத்தை அடைந்த கலைஞரது போராட்ட குணம் அம்மாவுக்கும் பிடிக்கும், அதைக்குறித்து அவரும் பாராட்டுவார்... கலைஞரின் பழிவாங்கும் குணம் தான் அம்மாவுக்குப் பிடிக்காதே தவிர, மற்றபடி பெர்சனலாக கலைஞரின் மீது அம்மாவுக்கு எந்தவிதமான பகையும் கிடையாது’ ஆகவே கலைஞரை எனக்கும் பிடிக்கும்.  என்றார் டிடிவி தினகரன். <\/em><\/span><\/p>\n\n<p style=\"text-align: justify; margin-left: 40px;\"><span style=\"color:#0000FF\"><em>தலைவர் முதல்வராக இருந்த போது தொடர்ந்து 13 ஆண்டுகள் எதிர்கட்சியாக நீடித்த போதும் பொறுமையுடன் தனது வெற்றிக்காக காத்திருந்த கலைஞரின் திறமை எனக்குப் பிடிக்கும். பிறகு அம்மா காலத்தில் மதிமுக கலைஞரை விட்டுப் பிரிந்த போதும் அந்த காலகட்டங்களை எல்லாம் தைரியமாக எதிர்கொண்டு அரசியல் நடத்திய கலைஞரின் திறமை மீது எனக்கு மட்டுமல்ல அம்மாவுக்கும் பெரிய மரியாதை உண்டு. என்று தெரிவித்தார்.<\/em><\/span><\/p>\n<\/blockquote>\n\n<p style=\"text-align: justify;\">ஜெயலலிதாவுக்கு கலைஞரைப் பிடிக்கும் என்பதை டிடிவி தினகரன் வாயால் கேட்கும் போது ஆச்சர்யமாகத்தான் இருக்கிறது.<\/p>\n\n<p style=\"text-align: justify;\"> <\/p>\n\n<p style=\"text-align: justify;\"><em><strong>Image courtesy: scroll.in<\/strong><\/em><\/p>\n\n<p style=\"text-align: justify;\"><em><strong>concept courtesy: thanthi tv<\/strong><\/em><\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/may\/11\/who-said-jayalalitha-never-like-kalaignar-karunanidhi-in-her-lifetime-2917741.html","image":["http:\/\/images.dinamani.com\/uploads\/user\/ckeditor_images\/article\/2018\/5\/11\/dinakaran1.jpg"],"pubdate":"Friday, May 11, 2018 03:22 PM +0530"},{"title":"தென்னிந்தியாவை தனி நாடாக்கக் கோரும் தெலுங்கு தேச எம்.பி!","text":"<p style=\"text-align: justify;\"> <\/p>\n\n<p style=\"text-align: justify;\">கடந்த ஃபிப்ரவரி மாதம் 12 ஆம் தேதி ராஜமுந்திரியில் நடைபெற்ற பத்திரிகையாளர் சந்திப்பு ஒன்றில் பேசிய தெலுங்கு தேசம் கட்சியின் எம்.பியும் நடிகருமான முரளி மோகன். மாநிலங்களுக்கான சலுகைகள் வழங்கும் விஷயத்தில் மத்திய அரசு தொடர்ந்து மாற்றாந்தாய் மனப்பான்மை கொண்டே செயல்படுமாயின் தெற்கில் இருக்கும் 5 மாநிலங்களும் தனியாகப் பிரிந்து தனிநாடு கோரிக்கையை முன் வைத்துப் போராட வேண்டிய நிலையை மத்திய அரசே ஊக்குவித்ததாக ஆகிவிடும். தென்னக மாநிலங்கள் சலுகை விஷயத்தில் மத்திய அரசு தனது போக்கை மாற்றிக் கொள்ள வேண்டும். என்று பேசி இருந்தார்.<\/p>\n\n<p style=\"text-align: justify;\">எந்தச் சலுகையாக இருந்தாலும், அவை முதலில் வட இந்தியாவுக்காகவே ஒதுக்கப்படுகின்றன. வட இந்தியர்களோடு ஒப்பிடுகையில் தென்னிந்தியர்கள் இரண்டாம் பட்சமாகவே கருதப்படுகிறார்கள். இது சரியில்லை. இதே நிலை தொடருமானால் நாங்க்ள 5 மாநிலத்தைச் சேர்ந்தவர்களும் தனி நாடு கோரி போராடத் தொடங்கி விடுவோம் எனும் அவரது உரை பேசப்பட்ட அன்று பெரிய விளைவுகள் எதையும் ஏற்படுத்தவில்லையாயினும் சமீபத்தில் தெலுங்கு தேச எம்பிக்கள் இருவர் தங்களது பதவியை ராஜினாமா செய்த விவகாரத்தின் பின் இன்று மீண்டும் கவனத்தை ஈர்த்துள்ளது.<\/p>\n\n<p style=\"text-align: justify;\">எம்.பி. முரளி மோகன் தென்னகத்தின் 5 மாநிலங்கள் எனக்குறிப்பிடுவது ஆந்திரம், தெலுங்கானா, தமிழ்நாடு, கேரளா மற்றும் கர்நாடகாவாகத் தான் இருக்குமென்பது இங்குள்ளவர்களுக்கு தெரியாதா என்ன? இணையத்தில் இந்தப் பேச்சுக்கு கலவையாக விமர்சனங்கள் குவிந்து வருகின்றன. <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/mar\/09\/separate-country-for-south-india-tdp-mps-old-remark-stirs-row-2877527.html","image":["https:\/\/images.dinamani.com\/uploads\/user\/imagelibrary\/2018\/3\/9\/w600X390\/telungu_desam_mp_murali_mohan.jpg"],"pubdate":"Friday, March 9, 2018 03:23 PM +0530"},{"title":"‘தொகுதிகளின் எண்ணிக்கையை விட லட்சியமே முக்கியம்’: இந்திய கம்யூ. முத்தரசன்","text":"<p>தொகுதிகளின் எண்ணிக்கையை விட லட்சியமே முக்கியமானது என திமுக உடனான தொகுதி பங்கீட்டுக்கு பின் இந்திய கம்யூனிஸ்ட் கட்சி மாநில செயலாளர் முத்தரசன் தெரிவித்தார்.<\/p>\n\n<p style=\"text-align: justify;\">தொடர் இழுபறிக்கு மத்தியில் வெள்ளிக்கிழமை திமுக கூட்டணியில் இந்திய கம்யூனிஸ்ட் கட்சிக்கு 6 தொகுதிகள் ஒதுக்கப்பட்டு ஒப்பந்தம் கையெழுத்தானது.<\/p>\n\n<p style=\"text-align: justify;\">திமுக - இந்திய கம்யூனிஸ்ட் இடையே கூட்டணி இழுபறி ஏற்பட்டு வந்த நிலையில், சென்னை அண்ணா அறிவாலயத்தில் இன்று நடைபெற்ற 3ஆம் கட்டப் பேச்சுவார்த்தையில் 6 தொகுதிகள் ஒதுக்கப்பட்டு ஒப்பந்தம் கையெழுத்தாகியுள்ளது.<\/p>\n\n<p style=\"text-align: justify;\">அதனைத் தொடர்ந்து செய்தியாளர்களை சந்தித்த இந்திய கம்யூனிஸ்ட் கட்சியின் மாநில செயலாளர் முத்தரசன், “திமுக உடனான தொகுதி பங்கீடு சுமூகமாக முடிவடைந்துள்ளது. தொகுதியா லட்சியமா என்றால் லட்சியத்திற்கு தான் முதலிடம் கொடுக்கப்படும்” என்றார். <\/p>\n\n<p style=\"text-align: justify;\">மேலும், இந்திய கம்யூனிஸ்ட் போட்டியிட விரும்பும் தொகுதிகள் குறித்த பட்டியல் திமுகவிடம் அளிக்கப்பட்டுள்ளதாக தகவல் வெளியாகியுள்ளது.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2021\/mar\/05\/ambition-is-more-important-than-volume-cbi-chief-3575099.html","image":["https:\/\/images.dinamani.com\/uploads\/user\/imagelibrary\/2021\/3\/5\/w600X390\/mutharasan.jpg"],"pubdate":"Friday, March 5, 2021 06:19 PM +0530"}]