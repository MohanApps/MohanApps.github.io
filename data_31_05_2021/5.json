[{"title":"அன்னதான திட்டத்திற்கு நிதி கொடுங்கள்... அறநிலையத்துறைக்கு ஆன்லைன் மூலம் நன்கொடை வழங்க ஏற்பாடு... விபரம் இதோ!","text":"தமிழகத்தில் கொரோனா முழு ஊரடங்கு காரணமாக கோயில்களில் பக்தர்கள் தரிசனம் செய்ய தடை விதிக்கப்பட்டுள்ளது. இருப்பினும் கோயில் அன்னதான திட்டம் மூலம் தயாரிக்கப்படும் உணவு பொட்டலங்கள், அரசு மருத்துவமனைகளில் உள்ள ஏழை எளிய நோயாளிகள் மற்றும் அவர்களுடைய குடும்பத்தினருக்கு &nbsp;வழங்கப்பட்டு வருகிறது. இந்நிலையில் அன்னதான திட்டத்தை தொடர்ந்து செயல்படுத்த நன்கொடை அளிக்கும் படி அறநிலையத்துறை கோரிக்கை விடுத்துள்ளது.&nbsp;    ஆன்லைன் மூலமாக அன்னதான திட்டத்திற்கு நன்கொடை வழங்குவது தொடர்பாக விரிவான அறிக்கை வெளியிடப்பட்டுள்ளது. அதில், தமிழ்நாட்டில் கொரோனா நோய்த்தொற்றினால் பெரும்பாலான ஏழை எளிய மக்கள் தங்களது வாழ்வாதாரத்தினை இழந்து அன்றாட வாழ்க்கைக்குப் போராடி வரும் நிலையில், கொரோனாத் தொற்றினால் பாதிக்கப்பட்டவர்கள், அவர்களது உதவியாளர்கள் மற்றும் வாழ்வாதாரத்தை இழந்த வறுமைக்கோட்டிற்கு கீழே வாழும் குடும்பங்கள் ஆகியோரதுப் பசியினைப் போக்கும் வகையில் திருக்கோயில்களிலிருந்து உணவுப் பொட்டலங்களை வழங்கிடுமாறு மாண்புமிகு தமிழ்நாடு முதலமைச்சர் அவர்கள் உத்தரவிட்டுள்ளார். அதனடிப்படையில், திருக்கோயில்கள் வாயிலாக உணவு தயாரிக்கப்பட்டு பொட்டலங்களாக வழங்கப்பட்டு வருகின்றது. இத்திட்டத்திற்கு மகத்தான வரவேற்பு கிட்டியுள்ளது.    திருக்கோயில்கள் சார்பாக நடைமுறைப்படுத்தப்பட்டு வரும் இந்த உன்னதமான அன்னதானத்திட்டத்தினைத் தொய்வின்றி தொடர்ந்து செயல்படுத்திட கூடுதல் நிதி தேவைப்படுவதால் அன்னதானத்திட்டத்திற்குத் தாராளமாக நன்கொடைகள் வரவேற்கப்படுகின்றன. அன்னதானத்திற்கு நன்கொடை வழங்குதலை எளிமைப்படுத்தி இணையவழியாக செலுத்தும் வசதியும் தற்போது அறிமுகப்படுத்தப்பட்டுள்ளது. அவ்வசதி குறித்த விவரம் பின்வருமாறு,    1. அன்னதானத்திட்டத்திற்கு நன்கொடை வழங்க விரும்புவோர் இந்து சமய அறநிலையத்துறையின் இணையதளத்தை (hrce.tn.gov.in) பார்வையிட்டு அதன் முகப்பு பக்கத்தில் தோன்றும் \"நன்கொடை\" என்ற தலைப்பைத் தேர்வு செய்ய வேண்டும். தேர்வு செய்தவுடன் பொது நன்கொடை, அன்னதானம் நன்கொடை மற்றும் திருப்பணி நன்கொடை என்ற மூன்று திட்டங்கள் இணையதளத்தில் தோன்றும்.  2. அன்னதான நன்கொடை செய்ய விரும்புவோர் \"அன்னதானம் நன்கொடை\" என்ற தலைப்பைத் தேர்வு செய்ய வேண்டும். தற்போது முதற்கட்டமாக 57 திருக்கோயில்களின் பெயர்கள் இணையதளத்தில் குறிப்பிடப்பட்டிருக்கும். நன்கொடை செலுத்த விரும்புவோர் அத்திருக்கோயில்களில் எந்தத் திருக்கோயிலுக்குத் தாங்கள் நன்கொடை செலுத்த விரும்புகிறீர்களோ அந்த திருக்கோயிலைத் தேர்வு செய்ய வேண்டும்.  3. நன்கொடை செலுத்த விரும்புவோர் தங்களது பெயர், முகவரி, அஞ்சலகக்குறியீடு, கைபேசி எண், மின்னஞ்சல் முகவரி மற்றும் செலுத்த விரும்பும் தொகை ஆகியவற்றைக் கட்டாயம் உள்ளீடு செய்ய வேண்டும். &nbsp;வருமானவரி விலக்குப் பெற விரும்பினால் தங்களது நிரந்தர கணக்கு எண்ணையும் (PAN) பதிவு செய்ய வேண்டும்.  4. மேற்கண்ட தகவல்களை உள்ளீடு செய்த பின் தாங்கள் அளித்த தகவல்களை மீண்டும் சரிபார்க்க ஏதுவாக தாங்கள் பதிவிட்ட தகவல்கள் திரையில் காண்பிக்கப்படும். சரியாக இருப்பின் கணினி வழியாக நிதி பரிவர்த்தனை செய்யலாம்.  5. நிதி பரிவர்த்தனை செய்ய விரும்புவோர் பற்று அட்டை (Debit Card), கடன் அட்டை (Credit Card) மற்றும் இணையவழி வங்கி சேவை (Internet Banking) வாயிலாக, இந்தியன் ஓவர்சீஸ் வங்கியின் (IOB) கட்டண செலுத்து முறை (Payment Gateway) வழியாக நிதி பரிவர்த்தனை செய்யலாம். அவ்வாறு செலுத்தப்படும் நிதியானது, சம்மந்தப்பட்ட திருக்கோயில்களின் பெயரில் பராமரிக்கப்படும் வங்கிக் கணக்கிற்கே நேரடியாகச் சென்று விடும்.  6. நிதி பரிவர்த்தனை செய்து முடித்தவுடன், பரிவர்த்தனை குறித்த ஓர் ஒப்புகை அட்டை (Acknowledgement) தங்களது மின்னஞ்சல் முகவரிக்கு அனுப்பப்படும். அந்த ஒப்புகை அட்டையில் நிதி பரிவர்த்தனை செய்த எண் (Transaction Number), நிதி பரிவர்த்தனை செய்த நாள் மற்றும் நேரம் (Transaction Date &amp; Time), நிதி செலுத்தியவர்கள் பெயர், முகவரி, நிரந்தரக் கணக்கு எண் (PAN) மற்றும் பரிவர்த்தனை குறித்த இதர விவரங்கள் இடம் பெற்றிருக்கும்.  7. அன்னதானம் திட்டத்திற்கு வழங்கப்படும் நன்கொடைக்கு, இந்திய வருமானவரிச் சட்டத்தின் பிரிவு 80ஜி-இன் கீழ் வரிவிலக்கும் உண்டு.&nbsp;எனவே, திருக்கோயில்கள் மூலமாக செயல்படுத்தப்பட்டு வரும் அன்னதானத் திட்டத்தைத் தொடர்ந்து தொய்வு ஏதுமின்றி செயல்படுத்த ஏதுவாக, தாராளமாக நன்கொடை வழங்குமாறு பொது மக்களை அன்புடன் கேட்டுக்கொள்கிறேன் என வேண்டுகோள் விடுக்கப்பட்டுள்ளது.&nbsp; &nbsp;","link":"https:\/\/tamil.asianetnews.com\/politics\/hindu-religious-and-charitable-endowments-department-request-donation-for-annadhanam-project-qtvgj8","image":["https:\/\/static.asianetnews.com\/images\/01f6w74s44a3d14k8geftyzf9p\/sekarbabu-twitter-jpg_760x400.jpg"],"pubdate":"Sat, 29 May 2021 07:36:45 +0530"},{"title":"வலிய உங்கள் தலைமீது நீங்களே இழுத்துப் போட்டுக்கொண்டீர்கள்! மதுவந்திக்கு இசையமைப்பாளரின் கோரிக்கை!","text":"பத்மா சேஷாத்திரி பள்ளி விவகாரத்தில், அடுத்தடுத்து பல பேட்டிகளில் எங்களுக்கும் பள்ளிக்கும் எந்த சம்பந்தமும் இல்லை, என்றும் பிராமணர்களை குறிவைத்து இந்த பிரச்சனை பேசப்படுவது போல், மதுவந்தி தொடர்ந்து பேசி வருவதற்கு, அறிவுரை கூறுவது போல் இசையமைப்பாளர், ஜேம்ஸ் வசந்தன் போட்டிருக்கும் பதிவு பலரது கவனத்தையும் பெற்றுள்ளது. இந்த பதிவில் அவர் கூறியுள்ளதாவது...&nbsp;  அன்புள்ள மதுவந்தி,  படித்த, வசதியான, ஒரு உயர்ந்த குடும்பத்தில் பிறந்து வளர்ந்த, நல்ல திறமைசாலியான நீ உணர்ச்சிவசப்படாமல், கொஞ்சம் நிதானித்து, நம்மூர்ப்பக்கம் சொல்கிற மொழியில் சொன்னால் 'கொஞ்சம் சூதானமா' இருந்திருந்தால்..  \"என் பாட்டியின் பள்ளியின் பெயர் கெட்டுப்போக விடமாட்டேன்\" என்று நீ நினப்பது போலவே ஒரு பிரச்சனை இல்லாமல் போயிருக்கும்.&nbsp;எப்ப இப்படி ஒரு அசம்பாவிதம் சில பெண் குழந்தைகளுக்குத் உங்கள் பள்ளியில் நடந்துவிட்டதோ, உடனே அந்தக் குழந்தைகளின் நலனுக்கு முக்கியத்துவம் கொடுத்து, அந்தப் பெற்றோருக்கு ஆறுதல் சொல்லி, \"அவனை விடமாட்டேன்\" என்கிற தொனியில் மக்களிடம் ஒரு சிறு வேண்டுகோள் விடுத்து..    \"இந்த இக்கட்டான நேரத்தில் என்னோடும், எங்கள் பள்ளியோடும் துணை நில்லுங்கள். இப்படி ஒரு தவறானவன் உள்ளே இருந்திருக்கிறான். அவன் செய்த தவறுக்கு அவனுக்கு தண்டனை வாங்கிக்கொடுக்காமல் விடமாட்டோம். இனி இப்படி நிகழாமல் பார்த்துக்கொள்வோம்!\" என்கிற கோணத்தில் அணுகியிருந்தால், தமிழகமே கூட நின்றிருக்கும்.  அவசரம் அவசரமாக தந்தையும், நீயும் கொடுத்தத் தொடர் பேட்டிகளினாலும், அதில் ஒலித்த உங்கள் தவறானத் தொனியினாலும், \"நாங்கள் பிராமணர், இந்துக்கள்\" போன்ற தேவையற்ற விஷயங்களை இதற்குள் கொண்டுவந்ததால் இப்போது தேனீக்கூட்டைக் கலைத்ததுபோல ஆகிவிட்டது.    யாரைப் பற்றி எந்த அம்சத்தை இந்த சமூகம் விவாதிக்க வேண்டுமோ, எவனை எல்லோரும் திட்டித் தீர்க்க வேண்டுமோ, அவனை நோக்கி எல்லார் கோபமும் திரும்ப வேண்டுமோ, அதையெல்லாம் வலிய உங்கள் தலைமீது நீங்களே இழுத்துப் போட்டுக்கொண்டீர்கள். தவறு செய்தவன் ஒரு சிற்றறைக்குள் அமைதியாக இருக்கிறான். நீங்கள் ஊரெங்கும் அலைக்கழிக்கப்படுகிறீர்கள்.&nbsp;  இப்போதும், இதை இன்னும் அசிங்கப்படுத்தாமல், அலங்கோலப்படுத்தாமல், தேவையற்ற உயர்மட்ட உதவிகளைத் தேடி வெறித்தனமாக ஓடிக்கொண்டிராமல், கொஞ்சம் நிதானித்து, மக்களிடம் கனிவாக, பண்போடு பேசுங்கள். &nbsp;தவறு எவனுடையதோ, நீங்கள் எதற்கு அவமானப்பட வேண்டும்? அவனிடம் இருந்து எட்ட நின்று அந்தக் குழந்தைகள், பெற்றோர், மக்கள் பக்கம் நின்று சிந்தியுங்கள். உணர்ச்சிவசப்படாமல் இதை எளிமையாகக் கையாளுங்கள்! என இந்த சர்ச்சை விவகாரம் குறித்து தன்னுடைய கோரிக்கை ஒன்றை வைத்துள்ளார்.    உண்மையில் ஜேம்ஸ் வசந்தன் சொல்வது போல், மதுவந்தியும், அவரது தந்தையும்... மாணவிகளின் பிரச்சனையையும், அவர்களது பெற்றோரின் வேதனையையும் உணர்ந்து பேசி இருந்தால்... இவர்களுக்கு எதிராக பேசும் அத்துணை பேரும்... இவர்களுக்கும், இவர்களது பள்ளிக்கும் பக்க பலமாக இருந்திருப்பார்கள்.&nbsp;","link":"https:\/\/tamil.asianetnews.com\/cinema\/james-vasanthan-requesting-for-madhuvanthi-for-school-issue-qtvgeu","image":["http:\/\/static.asianetnews.com\/images\/01dpqnc8505fymngm8d67s6pkb\/hl0fm7dj-jpg_760x400.jpg"],"pubdate":"Sat, 29 May 2021 07:34:07 +0530"},{"title":"அரசு மருத்துவமனை ஃபிசியோதெரபிஸ்ட் பணிக்கு தகுதி டிகிரியா, டிப்ளோமாவா? - புது சர்ச்சை","text":"<p>கொரோனா தடுப்புப் பணிக்காக அரசு மருத்துவமனைகளில் மதிப்பூதிய அடிப்படையில் டாக்டர், நர்ஸ், பிசியோதெரபிஸ்ட் உள்ளிட்ட  மருத்துவப் பணியாளர்களைத் தேர்வு செய்ய மாவட்ட அளவில் அறிவிப்பு செய்துள்ளனர். இந்நிலையில், `ஃபிசியோதெரபிஸ்ட் பணிக்கு அதற்குரிய படிப்பை முறையாகப் படித்த தகுதியான நபர்களைத் தேர்வு செய்ய வேண்டும். தமிழக அரசு அங்கீகரிக்காத பிரிவுகளில் படித்தவர்களை இப்பணிக்கு தேர்வு செய்யக் கூடாது' என்று ஃபிசியோதெரபிஸ்ட் சங்கத்தினர் அறிவித்துள்ளனர்.<\/p><p>கொரோனா பேரிடரின் இரண்டாம் அலை தமிழகத்தில் தீவிரமாகப் பரவி வரும் நிலையில், பாதிக்கப்பட்ட மக்கள் அரசு மருத்துவமனைக்கு வந்தவண்ணம் உள்ளனர். <\/p><figure><img src=\"https:\/\/gumlet.assettype.com\/vikatan\/2020-06\/69a214df-2afb-433e-a17d-af95376dca96\/physiotherapy_3082367_960_720.jpg\" \/><figcaption>Physiotherapy<\/figcaption><\/figure><p>மருத்துவமனைக்குக் கூடுதலாகத் தேவையான டாக்டர், நர்ஸ், ஃபிசியோதெரபிஸ்ட், ஆக்ஸிஜன் ஆபரேட்டர், உதவியாளர்கள், டேட்டா என்ட்ரி பணியாளர், காவலர் என ஊழியர்களை அந்தந்த மாவட்ட நிர்வாகமே தேர்வு செய்துகொள்ள அரசு உத்தரவிட்டதால் மாவட்ட நிர்வாகம் சார்பில் அறிவிப்புகள் வெளியிடப்பட்டுள்ளன. தற்காலிக வேலையாக இருந்தாலும்  இதில் சேர கடுமையான போட்டி ஏற்பட்டுள்ளது. இதில் ஃபிசியோதெரபிஸ்ட் பணிக்கு அரசு நிர்ணயித்திருக்கும் தகுதி சரியல்ல என்று ஃபிசியோதெரபிஸ்ட்கள் எதிர்ப்பு தெரிவித்துள்ளனர்.<\/p><p>நம்மிடம் பேசிய இந்திய ஃபிசியோதெரபிஸ்ட் சங்கத்தின் தமிழகத் தலைவர் வெ.கிருஷ்ணகுமார், ``ஃபிசியோதெரபி டிகிரி படித்துவிட்டு அரசு மருத்துவமனைப் பணிக்காக நீண்டகாலமாக ஆயிரக்கணக்கான ஃபிசியோதெரபிஸ்ட்கள் காத்திருக்கிறார்கள். தற்போது கொரோனா நோயாளிகளுக்கு ஃபிசியோதெரபிஸ்ட்களின் பங்கு முக்கியமானது. கோவிட் இரண்டாம் அலை தீவிரமாகியுள்ள நிலையில்தான் மதிப்பூதியம் அடிப்படையில் அரசு மருத்துவமனைக்கு டாக்டர் உட்பட பல்வேறு துறைக்கு ஊழியர்களை நியமிக்க அறிவிப்பு செய்துள்ளார்கள்.<\/p><p>அதில், திண்டுக்கல், ராமநாதபுரம் அரசு மருத்துவமனை விளம்பரங்களில் ஃபிசியோதெரபிஸ்ட் பணியிடங்கள் மற்றும் வேறு சில பணிகளுக்கு, டிப்ளோமாவை தகுதியாக நிர்ணயித்துள்ளார்கள். ஆனால் `டிப்ளோமா இன் ஃபிசியோதெரபி' என்ற படிப்பு தமிழக அரசால் நடத்தப்படாதபோது, அரசு மருத்துவமனைப் பணியில் இந்தப் படிப்பு, தகுதியாக நிர்ணயம் செய்யப்பட்டது எப்படி என்பது கேள்விக் குறியாக உள்ளது.&nbsp;<\/p><p>கோவிட்-19 பெருந்தொற்று மக்களிடையே பெரும் அச்சத்தை ஏற்படுத்தியுள்ள நிலையில், அவர்களுக்கு சிகிச்சை அளிக்க தேர்ந்தெடுக்கப்பட உள்ளவர்களின் கல்வி தகுதி நடைமுறைகளுக்கு முரணாக இருப்பதை வன்மையாகக் கண்டிக்கின்றோம். <\/p><figure><img src=\"https:\/\/gumlet.assettype.com\/vikatan\/2021-05\/87e5b370-3a5a-41da-a51e-b8d5ad7a5789\/IMG_20210528_024031.jpg\" \/><figcaption>கிருஷ்ணகுமார்<\/figcaption><\/figure><p>பிற மாநிலங்களில் அங்கீகரிக்கப்படாத டிப்ளோமா கல்வி தகுதியை, இங்கு பணிக்கான தகுதியாக வெளியிட்டிருக்கும் குறிப்பிட்ட மாவட்ட அரசு மருத்துவமனை நிர்வாகத்தின் இந்த அறிவிப்பு அதிர்ச்சியை ஏற்படுத்துகிறது.<\/p><p>ஃபிசியோதெரபிஸ்ட் கல்வியை இளங்கலைப் படிப்பாக முறையாகப் படிக்காமல் டிப்ளோமா படித்தவர்களை நியமித்தால்  மக்களின் உயிருக்கு ஆபத்தாக முடியும்.&nbsp;கல்வித் தகுதிகளில் சமரசம் செய்து கொள்ளும் பேச்சுக்கே இடமில்லை. அதனால், அரசு அங்கீகரித்த பிபிடி(BPT - Bachelor of Physiotherapy) முடித்தவர்களை ஃபிசியோதெரபிஸ்ட் பணிக்கான தகுதியாக அறிவித்து, அதற்குண்டான நியாயமான ஊதியத்தை நிர்ணயம் செய்ய வேண்டும். உடல் நலன் என்பது மனிதனின் அடிப்படை உரிமை. அதில் விளையாடுவது ஆபத்தை ஏற்படுத்தும். அரசு இதை பரிசீலிக்க வேண்டும்\" என்றார்.<\/p><p>நெருக்கடியான இக்காலகட்டத்தில் மருத்துவம் சார்ந்த பணிகளுக்கு ஆட்களை தேர்வு செய்வதில் தகுதி குறைபாடு இருக்கக் கூடாது என்பதில் மருத்துவத் துறை கவனமாக இருக்க வேண்டும்.<\/p>","link":"https:\/\/www.vikatan.com\/news\/tamilnadu\/controversy-over-govts-recruitment-criteria-for-physiotherapists-for-covid-duties","image":["https:\/\/gumlet.assettype.com\/vikatan\/2021-05\/37ede7ef-1e36-47f2-8796-caeb5930dfa1\/f2232794-c40d-476c-9d04-0d729bb2966c.png"],"pubdate":"Sat, 29 May 2021 07:13:33 +0000"},{"title":"'ஜகமே தந்திரம்' ட்ரைலர் ரிலீஸ் தேதியை வெளியிட்ட படக்குழு..! உற்சாகத்தில் தனுஷ் ரசிகர்கள்..!","text":"தனுஷ் நடிப்பில் உருவாகியுள்ள 'ஜகமே தந்திரம்' திரைப்படம் ஓடிடி தளத்தில் ஜூன் 18 ஆம் தேதி ரிலீஸ் ஆக உள்ள நிலையில், இந்த படத்தின் ட்ரைலர் ரிலீஸ் தேதியை சற்று முன் படக்குழு அதிகார பூர்வமாக அறிவித்துள்ளது.  'கர்ணன்' படத்திற்கு முன்னரே, 'ஜகமே தந்திரம்' படத்தின் அனைத்து பணிகளும் நிறைவு பெற்று விட்டதால், இந்த திரைப்படம் திரையரங்கில் வெளியாகும் என தனுஷ் ரசிகர்கள் எதிர்பார்த்த நிலையில் ஓடிடி தளத்தில் வெளியாக உள்ளதாக தயாரிப்பு நிறுவனம் அறிவித்தது. படக்குழுவின் இந்த முடிவு ரசிகர்களை மட்டும் அல்ல நடிகர் தனுஷையும் அப்செட் ஆகியது.    அதன்படி, ஜூன் -18 ஆம் தேதி அன்று நேரடியாக நெட்பிளிக்ஸ் ஓடிடி தளத்தில் மொத்தம் 17 &nbsp;மொழிகளில், ஜகமே தந்திரம் படம் வெளியாக உள்ளது என அறிவிக்கப்பட்டுள்ளது. எத்தனையோ படங்கள் ஓடிடி தளத்தில் வெளியாகி இருந்தாலும், அதிக மொழிகளில் வெளியாகும் திரைப்படம் என்கிற பெருமையை &nbsp;'ஜகமே தந்திரம்' பெற்றுள்ளது. மேலும் தனுஷ் ரசிகர்கள் பலர், வித்தியாசமான கெட்டப்பில் தனுஷ் இந்த படத்தில் கலக்கி உள்ளதால் இந்த படத்தை மிகவும் எதிர்பார்த்து கார்த்திருக்கின்றனர்.    'ஜகமே தந்திரம்' படத்தில் இருந்து ஏற்கனவே வெளியான, 'புஜ்ஜி' பாடல் வெளியாகி வேற லெவலில் ரீச் ஆகியுள்ள நிலையில், அதை தொடர்ந்து, கடந்த வாரம் இரண்டாவது சிங்கிள் பாடலான 'நேத்து' பாடல் வெளியாகி நல்ல வரவேற்பை பெற்றது. மேலும், ரிலீஸ் தேதி நெருங்கி கொண்டே இருப்பதால்... படத்தின் புரொமோஷன் பணிகளில் படு வேகம் காட்டி வருகிறது படக்குழு.    அந்த வகையில் தற்போது, 'ஜகமே தந்திரம்' படத்தின் ட்ரைலர் ரிலீஸ் குறித்த தகவலை படக்குழு வெளியிட்டுள்ளது. அதன்படி ஜகமே தந்திரம் படத்தின் ட்ரைலர் ஜூன் மாதம் 1 ஆம் தேதி வெளியாகும் என தெரிவித்துள்ளனர். கார்த்திக் சுப்புராஜ் இந்த படத்தை இயக்குள்ளார். மேலும் தனுஷுக்கு ஜோடியாக அசுவாரய லட்சுமி நடித்துள்ளார். &nbsp;சந்தோஷ் நாராயணன் இசையமைத்துள்ள இந்த படத்தை, ஒய் நாட் &nbsp;ஸ்டுடியோஸ் தயாரித்துள்ளது.💥💥 https:\/\/t.co\/pWNEtHoQzE&mdash; Santhosh Narayanan (@Music_Santhosh) May 29, 2021","link":"https:\/\/tamil.asianetnews.com\/cinema\/jagame-thanthiram-trailer-release-date-announced-qtvffn","image":["https:\/\/static.asianetnews.com\/images\/01e1eq33tx4yv1a637m8v1p8t6\/j-jpg_760x400.jpg"],"pubdate":"Sat, 29 May 2021 07:13:03 +0530"},{"title":"அன்றே சொன்ன கமல்... முதல்வரின் முத்தான அறிவிப்புக்கு பின்னால் இப்படி  ஒரு சம்பவம் இருக்காம்...!","text":"கொரோனா தொற்றால் பெற்றோர்களை இழந்து வாடும் குழந்தைகளுக்கு இழந்து வாடும் குழந்தைகளுக்கு ரூ.5 லட்சம் வைப்பு நிதியாக சேர்க்கப்படும் என்றும், அவர்கள் 18 வயதை அடையும் போது அந்த தொகை வட்டியுடன் வழங்கப்படும் என முதலமைச்சர் மு.க.ஸ்டாலின் அறிவித்துள்ளார். பட்டப்படிப்பு வரை கல்வி மற்றும் விடுதிக்கான செலவையும் அரசே ஏற்கும் என்றும், கொரோனாவால் ஒரு பெற்றோரை இழந்த குழந்தைகளுக்கு இடைக்கால நிவாரணமாக ரூ.3 லட்சம் வழங்கப்படும் என்றும் அறிவிக்கப்பட்டுள்ளது.&nbsp;    உறவினர்களுடன் வசித்து வரும் குழந்தைகளுக்கு அவர்கள் 18 வயது அடையும் வரை மாதம்தோறும் ரூ.3,000 வழங்கப்படும் என்றும் அரசு விடுதி, இல்லங்கள் மற்றும் அரசின் நலத்திட்டங்களில் இந்த குழந்தைகளுக்கு முன்னுரிமை வழங்கப்படும் எனவும் அரசு அறிவித்துள்ளது. தமிழக அரசின் இந்த அறிவிப்பிற்கு &nbsp;பாட்டாளி மக்கள் கட்சி தலைவர் ராமதாஸ், சமூக ஆர்வலர்கள் உள்ளிட்ட பலரும் பாராட்டி வருகின்றனர்.&nbsp;    இந்நிலையில் &nbsp;மக்கள் நீதி மய்யம் கட்சி தலைவர் கமல் ஹாசன் கொரோனாவில் பெற்றோரை இழந்து தவிக்கும் குழந்தைகளின் வாழ்க்கை கேள்விக்குறியாவதை கண்டு வாடி, அதற்கு தீர்வாக என்ன செய்யலாம் என அரசுக்கு தான் கடந்த 20ம் தேதி வழங்கிய ஆலோசனையை செயல்படுத்தியுள்ளதாக நன்றி தெரிவித்துள்ளார்.&nbsp;    மே மாதம் 20ம் தேதி கமல் ஹாசன் அறிக்கை ஒன்றை வெளியிட்டிருந்தார். அதில் கொரோனா பெருந்தொற்றின் கொடூர தாண்டவத்தால் நிறைய குழந்தைகள் பெற்றோரை இழந்து தவிக்கின்றனர். ஆதரவற்ற குழந்தைகளுக்கு ஆரோக்கியமான சூழலை அமைத்து தர தமிழக அரசு உரிய நடவடிக்கை எடுக்க வேண்டும் என்றும், சத்தீஸ்கர், மத்தியப்பிரதேசம், ஆந்திராவைப் போல் நிவாரண உதவிக்கு ஏற்பாடு செய்ய வேண்டும் என்றும் கோரிக்கை விடுத்திருந்தார்.&nbsp;    தற்போது அதனை தன்னுடைய ட்விட்டர் பக்கத்தில் சுட்டிக்காட்டியுள்ள கமல் ஹாசன், கடந்த 20-ஆம் தேதி பெற்றோர்களை இழந்து தவிக்கும் குழந்தைகளைக் காக்க &nbsp;‘கண்மணிகளைக் காப்போம்’ என தமிழக முதல்வருக்கு அறிக்கை மூலமாகக் கோரிக்கை வைத்திருந்தேன்.இக்குழந்தைகளின் பெயரில் ரூ.5 லட்சம் வைப்புநிதி மற்றும் படிப்புச் செலவுகளை அரசே ஏற்கும் என முதல்வர் மு.க.ஸ்டாலின் அறிவித்துள்ளதை வரவேற்கிறேன். பாராட்டுகிறேன் என பதிவிட்டுள்ளார். &nbsp;","link":"https:\/\/tamil.asianetnews.com\/politics\/kamal-hassan-appreciate-cm-mk-stalin-for-rehabilitation-of-children-who-lost-their-parents-on-corona-qtvfbs","image":["https:\/\/static.asianetnews.com\/images\/01f4nhreafhh21zfk8em2sxggp\/pjimage---2021-05-02t085522-635-jpg_760x400.jpg"],"pubdate":"Sat, 29 May 2021 07:10:41 +0530"},{"title":"`28 வயதில் எம்.பி; 1,000 பள்ளிகளை திறந்து சாதனை’ - 101 வயதில் மறைந்த டி.எம்.காளியண்ணன் கவுண்டர்","text":"<p>28 வயதில் இந்திய அரசியல் நிர்ணய சபை எனப்படும் திருச்செங்கோடு முதல் பாராளுமன்ற உறுப்பினர், 1,000 பள்ளிகளை திறந்த கல்வியாளர், 36 முறை தேர்தலைச் சந்தித்தவர், ஜமீன்தார் என்றாலும், தனது சொத்துகளை மக்களுக்காக செலவிட்டவர் செய்தவர் என்று பல்வேறு சிறப்புகளை பெற்ற டி.எம்.காளியண்ணன் கவுண்டர், தனது 101 வயதில் கொரோனா தொற்றால் காலமானார். 21 குண்டுகள் முழங்க முழு அரசு மரியாதையுடன் அவரது உடல் நல்லடக்கம் செய்யப்பட்டது.<\/p><figure><img src=\"https:\/\/gumlet.assettype.com\/vikatan\/2021-05\/844dce9f-cfa2-4308-94d5-3c19b46186e0\/arasu_mariyathai.jpg\" \/><figcaption>அரசு மரியாதையுடன் நல்லடக்கம்<\/figcaption><\/figure><p>நாமக்கல் மாவட்டம், திருச்செங்கோடு அருகே உள்ள கஸ்தூரிப்பட்டியைச் சேர்ந்தவர் டி.எம்.காளியண்ணன் கவுண்டர். கஸ்தூரிப்பட்டி ஜமீன் பரம்பரையில் வந்தவர். இவரது தந்தை முத்துநல்லிக் கவுண்டர், தாய் பாப்பாயம்மாள். இவர், 1921 ஆம் ஆண்டு, ஜனவரி 10 - ஆம் தேதி பிறந்தார். அப்போதே, இவர் பி.காம், எம்.ஏ பொருளாதாரம் உள்ளிட்டப் படிப்புகளை படித்தார். இவருக்கு இரண்டு மகன்கள், இரண்டு மகள்கள் என நான்கு குழந்தைகள். இவர், கஸ்தூரிப்பட்டி ஜமீன் வம்சமாக இருந்தாலும், ஏகபோகமாக நிலபுலன்கள் இருந்தாலும், கடந்த 1956 - ஆம் ஆண்டு, டாக்டர் சுப்பராயன் கொண்டு வந்த ஜமீன்தார் ஒழிப்பு சட்டத்துக்கு முழு ஆதரவளித்து, தனது நிலங்களை வழங்கினார்.<\/p><figure><img src=\"https:\/\/gumlet.assettype.com\/vikatan\/2021-05\/a8932d98-fdb0-48f1-8c60-9d2d6dcfe423\/minister_mathiventhan.jpg\" \/><figcaption>ஆறுதல் சொல்லும் மதிவேந்தன் <\/figcaption><\/figure><p>கடந்த, 1948 - ஆம் ஆண்டு அரசியல் நிர்ணய சபைக்கு சென்ற இளம் உறுப்பினர் இவர்தான். அப்போது, காளியண்ணன் கவுண்டருக்கு வயது 28. டாக்டர் சுப்பராயன் இந்தியாவின் தூதுவராக இந்தோனேசியா சென்றதால், அரசியல் நிர்ணய சபையில் ஒரு இடம் காலியானது. அதை நிரப்ப, டி.எம் காளியண்ணன் பெயரை, சுப்பராயன் பரிந்துரைத்தார். அதோடு, காளியண்ணன் கவுண்டரை காமராஜரும் பரிந்துரை செய்தார். அதனால், அவர் அரசியல் நிர்ணய சபைக்கு தேர்வானார்.<\/p><p>Also Read: <a href=\"https:\/\/www.vikatan.com\/news\/crime\/wife-murdered-by-her-husband-in-namakkal-district\">நாமக்கல்: `'யாரோடு பேசுகிறாய்'; 2-வது மனைவி மீது சந்தேகம்!’ - மண்ணெண்ணெய் ஊற்றி எரித்த கணவர்<\/a><\/p><p>அப்போது, சர்தார் வல்லபாய் படேல், டாக்டர் அம்பேத்கார், நேரு, ராஜாஜி, ராஜேந்திரபிரசாத், முன்ஷி, மௌலானா அப்துல் கலாம் ஆசாத், சிவசுப்ரமணியம், வெங்கட்ராமன் மற்றும் தேசிய தலைவர்களுடன் பழகும் வாய்ப்பு கிடைத்தது. தொடர்ந்து, எம்.எல்.ஏ, எம்.பி, எம்.எல்.சி ஆக இருந்தவர். தமிழ்நாடு காங்கிரஸ் கமிட்டியின் துணைத்தலைவராகவும், பொருளாளராகவும், மேலவை துணைத்தலைவராகவும் பொறுப்புகள் வகித்திருக்கிறார். இப்படி, பல்வேறு பொறுப்புக்களுக்காக 36 முறை தேர்தலில் நின்ற பழுத்த அனுபவம் கொண்டவர். சேலம், தர்மபுரி, கிருஷ்ணகிரி, நாமக்கல், கரூர் உள்ளிட்ட ஒருங்கிணைந்த சேலம் பகுதியில் பெரிய பதவியான ஜில்லா போர்டு தலைவர் பதவியை வகித்தவர். அந்தப் பதவி அமைச்சர் பதவியைவிட அதிகாரமிக்கது. இந்தப் பதவியை வைத்து ஒன்றுபட்ட சேலம் மாவட்டத்தில் ஆயிரம் பள்ளிகளை இவர் திறந்தார்.<\/p><figure><img src=\"https:\/\/gumlet.assettype.com\/vikatan\/2021-05\/b30198dd-8902-4fa4-923b-8a16df8e9734\/arasu_mariyathai_2.jpg\" \/><figcaption>இறுதி அஞ்சலி <\/figcaption><\/figure><p>'இங்குள்ள பிள்ளைகள் நாலெழுத்து படிக்கோணும். அதுக்காகதான் ஆயிரம் பள்ளிகள். கடைக்கோடி பிள்ளைக்கும் கல்வி கிடைக்கணும்னா, இன்னும் அதிகம் பள்ளிகளை திறப்பேன்' என்று தெரிவித்தார். ஜமீன்தார், பல பதவிகளை வகித்தவர் என்றபோதிலும், எளிமையான, ஆடம்பரம் இல்லாத அரசியல்வாதியாக திகழ்ந்தார். ஏழை மக்கள் என்ன உதவி கேட்டாலும், உடனே அதை செய்து கொடுப்பார். எந்தவித பிரதிபலனும் எதிர்பார்க்காமல், தகுதியான பலருக்கும் சிபாரிசு செய்து அரசு பணிகளை வாங்கி கொடுத்திருக்கிறார். தேர்தல் செலவுக்காகவும், மக்களுக்கு உதவுவதற்காகவும் யாரிடமும் நிதி பெறாமல், தனது சொத்துகள் அனைத்தையும் விற்று செலவு செய்தவர்.<\/p><p>தொடர்ந்து, சேலம் மாவட்ட நூலக தலைவர், இந்தியன் வங்கி இயக்குநர் ஆகிய பதவிகளையும் வகித்தார். திருச்செங்கோட்டில் வீற்றிருக்கும் ஸ்ரீ அர்ததநாரீஸ்வரருக்கு கோடி அர்ச்சனை செய்வித்தார். அதோடு, சிலப்பதிகாரத்தின் மீது அதீத ஈடுபாடு கொண்ட காளியண்ணன் கவுண்டர், தொடர்ந்து கண்ணகி விழாவை 66 ஆண்டுகளாக நடத்தி வந்தார். 'மேட்டூர் அணையிலிருந்து கால்வாய் வெட்டி உபரி நீரை திருமணி முத்தாற்றில் விட்டால், 70 ஆயிரம் ஹெக்டேர் நிலங்கள் பாசன வசதி பெறும்' என்று 1952 - ஆம் ஆண்டிலிருந்தே பாடுபட்டவர். திருச்செங்கோடு கூட்டுறவு வீட்டுவசதி சங்கத்தை நிறுவியவர். பள்ளிபாளையம் காவிரி பாலம், சேசசாயி காகித ஆலை ஆகியவை இவர் கொண்டு வந்தது. இவரது, ஒரே ஆசை கண்ணகிக்கு கோட்டம் கட்ட வேண்டும் என்பது. அது இன்று வரை கனவாகவே உள்ளது. காங்கிரஸ் கட்சியின் முதுபெரும் தலைவரான இவர், பழுத்த ஆன்மிகவாதியும்கூட. சிறந்த சுதந்திரப் போராட்ட தியாகியாகவும் விளங்கினார். ஆனால், அரசியலை வைத்து சொத்து சேர்க்காதவர்.<\/p><figure><img src=\"https:\/\/gumlet.assettype.com\/vikatan\/2021-05\/9c70f5f8-5738-4b0a-8e49-d478eac42689\/arasu_mariyathai__2_.jpg\" \/><figcaption>இறுதி அஞ்சலி <\/figcaption><\/figure><p>இப்படிப்பட்ட சிறப்புமிக்க காளியண்ணன் கவுண்டருக்கு வயது 101. வீட்டிலேயே முடங்கியிருந்தவருக்கு கொரோனா தொற்று ஏற்பட்டது. அவரது உறவினர்கள், திருச்செங்கோட்டில் உள்ள தனியார் மருத்துவமனையில் அவரை சிகிச்சைக்காக சேர்த்தனர். ஆனால், அங்கு சிகிச்சைப் பலனின்று மறைந்தார். இதை அறிந்த தமிழக அரசு, காளியண்ணன் கவுண்டரின் உடலை முழு அரசு மரியாதையுடன் அடக்கம் செய்ய உத்தரவிட்டது. அதன்படி, அமைச்சர் மதிவேந்தன், திருச்செங்கோடு எம்.எல்.ஏ ஈஸ்வரன், நாமக்கல் எம்.பி சின்ராஜ், நாமக்கல் மாவட்ட ஆட்சியர் மெகராஜ் உள்ளிட்டோர் கலந்துகொண்டனர். 21 குண்டுகள் முழங்க முழு அரசு மரியாதையுடன் காளியண்ணன் கவுண்டரின் உடல், செங்கோடன்பாளையம் மின்மயானத்தில் நல்லடக்கம் செய்யப்பட்டது. தனக்காக வாழாமல் பிறருக்காக வாழ்க்கை வாழ்ந்த காளியண்ணன் கவுண்டர் புகழ், நூற்றாண்டுகள் கடந்தாலும் மறையாது என்பதே திண்ணம்.<\/p>","link":"https:\/\/www.vikatan.com\/news\/tamilnadu\/kaliyannan-koundar-died-in-corona-virus","image":["https:\/\/gumlet.assettype.com\/vikatan\/2021-05\/fb188ae8-8dd2-444e-9441-5965c311edf3\/kaliyannan_koundar.jpg"],"pubdate":"Sat, 29 May 2021 07:09:43 +0000"},{"title":"கொரோனாவால் பெற்றோரை இழந்த குழந்தைகளுக்கு ரூ.10 லட்சம் நிவாரணம்..! பிரதமர் மோடி அறிவிப்பு","text":"இந்தியாவில் கொரோனா 2ம் அலை அதிதீவிரமாக பரவிவருகிறது. கொரோனா 2ம் அலையை கட்டுப்படுத்த இந்திய அரசும், மாநில அரசுகளும் பல்வேறு நடவடிக்கைகளை எடுத்துவருகின்றன. கொரோனாவிலிருந்து மக்களை காக்க தடுப்பூசி போடுவதை துரிதப்படுத்தியுள்ளது இந்திய அரசு.  இந்தியாவில் கொரோனாவால் 3 லட்சத்துக்கும் அதிகமானோர் உயிரிழந்துள்ளனர். &nbsp;ட்டில் ஏராளமான குழந்தைகள் கொரோனாவால் பெற்றோரை இழந்து தவிக்கின்றன. கொரோனாவால் பெற்றோரை இழந்த குழந்தைகளின் எதிர்காலத்தை கருத்தில் கொண்டு மாநில அரசுகள் நிதியுதவி மற்றும் வைப்பு நிதி திட்டங்களை அறிவித்துள்ளன.&nbsp;  இந்நிலையில், பெற்றோரை கொரோனாவால் இழந்த குழந்தைகளுக்கு பிஎம் கேர்ஸ் நிதி மூலம் நிதியுதவி செய்யப்படும் என பிரதமர் மோடி அறிவித்துள்ளார். குழந்தைகளுக்கான பிஎம் கேர்ஸ் என்ற திட்டத்தின் கீழ் இந்த உதவி வழங்கப்படும் என்ற பிரதமர் தெரிவித்துள்ளார்.  கொரோனாவால் பெற்றோரை இழந்த குழந்தைகள் 18 வயதை அடைந்ததும் மாத ஊக்கத்தொகை வழங்கப்படும். 23 வயதை அடைந்ததும் பிஎம் கேர்ஸ் நிதியில் இருத்து ரூ.10 லட்சம் அளிக்கப்படும் என்று பிரதமர் மோடி அறிவித்துள்ளார். &nbsp;","link":"https:\/\/tamil.asianetnews.com\/india\/pm-narendra-modi-announces-rs-10-lakh-fund-for-children-who-lost-parents-to-covid-qtvewy","image":["https:\/\/static.asianetnews.com\/images\/01f66dvt42gjph7qfqxy2v0yme\/modi-jpg_760x400.jpg"],"pubdate":"Sat, 29 May 2021 07:01:47 +0530"},{"title":"மருந்துகளுக்கு வரிபெற்று தான் பிழைக்க வேண்டுமா..? மத்திய அரசை கடுமையாக சாடிய அமைச்சர் பிடிஆர் தியாகராஜன்..!","text":"பேரிடர் காலத்தில் மருந்து, தடுப்பூசி, மற்றும் மருத்துவ உபகரணத்துக்கு வரி பெற்று தான் அரசு பிழைக்க வேண்டும் என்றால் அது திறமையில்லாத அரசு என தமிழக நிதியமைச்சர் பி.டி.ஆர்.பழனிவேல் தியாகராஜன் தெரிவித்துள்ளார்.  மத்திய அமைச்சர் நிர்மலா சீத்தாரமன் தலைமையில், 43 வது ஜி.எஸ்.டி.கவுன்சில் கூட்டம் நேற்று நடைப்பெற்றது. இதில் தமிழகம் சார்பில் முன்வைக்கப்பட்ட கருத்துக்கள் தொடர்பாக சென்னை தலைமை செயலகத்தில் தமிழக நிதியமைச்சர் பி.டி.ஆர்.பழனிவேல் தியாகராஜன் செய்தியாளர்களை சந்தித்தார்.&nbsp;அப்போது பேசிய அவர், நேற்று நடைப்பெற்ற கூட்டத்தில் தமிழகம் உள்ளிட்ட பெரிய மக்கள் தொகை கொண்ட மாநிலங்கள் சார்பில் கொரோனா மருந்துகள் , தடுப்பூசி, மற்றும் மருத்துவ உபகரணம் மீது வரி விலக்கு அல்லது வரி குறைக்க வேண்டும் என வேண்டுகோள் விடுத்ததாகவும், ஆனால் வருமானம் குறைந்துவிடும் என காரணம் கூறி மத்திய அரசு அதற்கு சம்மதிக்கவில்லை.&nbsp;  வரி விலக்கு அளித்தால் அல்லது குறைத்தால் எவ்வளவு இழப்பு வரும் என்ற கேள்விக்கு மத்திய அரசிடம் உரிய பதில் இல்லை என கூறிய அமைச்சர்,&nbsp;பேரிடர் காலத்தில் மருந்து, தடுப்பூசி, ஆக்சிஜன், மற்றும் மருத்துவ உபகரணத்துக்கு வரி பெற்று தான் அரசு பிழைக்க வேண்டும் என்றால் அது திறமையில்லாத அரசு.&nbsp;&nbsp;மாநிலங்களுக்கு வழங்க வேண்டிய நிலுவை தொகை வழங்கவே கடன் வாங்க வேண்டியுள்ள சூழலில் மத்திய அரசு உள்ளதாக கூறிய அமைச்சர், மத்திய அரசு பெறும் கடன் குறுகிய கால கடனாக இல்லாமல் நீண்ட நாட்களுக்கான கடனாக &nbsp;இருக்கும்பட்சத்தில், மாநில அரசுகளுக்கு நிதி வழங்குவதில் பிரச்சனை இருக்காது.&nbsp;  கடந்த ஆட்சியின் தவறான அணுகுமுறையால் தமிழகத்தின் வரி வருமானம் குறைந்துவிட்டதாக கூறிய அவர், உரிய முறையில் வரி வருமானம் வந்திருந்தால் கொரோனா நிவாரணம் அதிக அளவில் கொடுத்திருக்க முடியும். வரி வருமானத்தை எவ்வாறு உயர்த்த வேண்டும் என முதலமைச்சர் அளிக்கும் அறிவுரையின்படி நாங்கள் செயல்படுவோம்’’ என உறுதியளித்தார்.","link":"https:\/\/tamil.asianetnews.com\/politics\/do-you-want-to-survive-by-taxing-drugs-minister-pdr-thiagarajan-harshly-criticized-the-central-government--qtveni","image":["https:\/\/static.asianetnews.com\/images\/01f5ngtb9c30frpn4mjwe7w51y\/palanivel-thiagarajan-ptr6-1620310938-jpg_760x400.jpg"],"pubdate":"Sat, 29 May 2021 06:56:06 +0530"},{"title":"ஆசிரியர் மீது பாலியல் புகார்... மேலும் ஒரு பள்ளிக்கு நோட்டீஸ்... பள்ளி கல்வித்துறை அதிரடி...!","text":"சென்னையில் அடுத்தடுத்து பள்ளி ஆசிரியர்கள் மீது பாலியல் குற்றச்சாட்டுகள் எழுந்து வருவது அதிர்ச்சியை ஏற்படுத்தியுள்ளது. பத்ம சேஷாத்ரி மற்றும் மகரிஷி வித்யா மந்திர் பள்ளி வணிகவியல் ஆசிரியர்கள் மீது பாலியல் குற்றச்சாட்டுக்கள் எழுந்தன. மாணவிகளின் பாலியல் புகார் ஆதாரத்துடன் சோசியல் மீடியாவில் வைரலானதை அடுத்து பிஎஸ்பிபி பள்ளி ஆசிரியர் ராஜகோபாலனும், மகரிஷி வித்யா &nbsp;மந்திர் பள்ளி ஆசிரியர் ஆனந்த் ஆகியோரும் பணியிடை நீக்கம் செய்யப்பட்டனர்.&nbsp;    இதில் பிஎஸ்பிபி பள்ளி ஆசிரியர் ராஜகோபாலன் போக்சோ சட்டத்தின் கீழ் கைது செய்யப்பட்டு சிறையில் அடைக்கப்பட்டுள்ளார். சென்னை பாரிமுனையில் உள்ள தனியார் விளையாட்டு அகாடமியின் பயிற்சியாளர் நாகராஜன் மீதும் பாலியல் புகார்கள் அளிக்கப்பட்டன. அதையடுத்து நாகராஜன் மீது போக்சோ உள்ளிட்ட 5 பிரிவுகளின் கீழ் மீது பூக்கடை போலீசார் வழக்குப்பதிவு செய்துள்ளனர். இது குறித்து விசாரணை நடைபெற்று வருகிறது.    தற்போது புதிதாக சென்னை செனாய் நகரில் உள்ள புனித ஜார்ஜ் ஆங்கிலோ இந்தியன் பள்ளி மீது முன்னாள் மாணவிகள் மீது அங்கு படித்த மாணவிகள் சிலர் பாலியல் புகார் தெரிவித்துள்ளனர். இதையடுத்து பள்ளிக் கல்வித்துறை அந்த பள்ளிக்கு நோட்டீஸ் அனுப்பியுள்ளது. இதுகுறித்து பள்ளி கல்வித்துறை வெளியிட்டுள்ள அறிக்கையில், “29.05.2021 நாளிட்ட பத்திரிக்கை செய்தியில் செனாய் நகர், புனித ஜார்ஜ் ஆங்கிலோ இந்தியன் மேல்நிலைப் பள்ளியில் பணியாற்றி வரும் ஆசிரியர் மீது அப்பள்ளியில் பயின்ற முன்னாள் மாணவிகள் தெரிவித்துள்ள பாலியல் குற்றச்சாட்டு குறித்து தீவிர விசாரணை மேற்கொள்ளும் பொருட்டு பள்ளியின் தாளாளர்\/முதல்வர் மற்றும் சம்மந்தப்பட்ட ஆசிரியர் தமிழ்நாடு குழந்தை உரிமைகள் பாதுகாப்பு ஆணையத்தில் நேரில் ஆஜராக தெரிவிக்கப்பட்டுள்ளது.    எனவே, பள்ளியில் பயின்ற முன்னாள் மாணவிகள் தெரிவித்துள்ள பாலியல் குற்றச்சாட்டுக்கு உள்ளான ஆசிரியர் பெயர் மற்றும் அன்னார் மீது பள்ளி நிர்வாகம் எடுத்துள்ள நடவடிக்கை விவரம் மற்றும் அவ்வாசிரியர் மீது இதற்கு முன்பு மாணவிகளிடமிருந்து புகார் ஏதும் பெறப்பட்டு பள்ளி நிர்வாகத்தால் சம்மந்தப்பட்ட ஆசிரியர் மீது ஏதேனும் நடவடிக்கை மேற்கொள்ளப்பட்டுள்ளதா என்ற விவரத்தினை இச்செயல்முறை கிடைக்கப்பெற்ற அன்றே&nbsp;இவ்வலுவலகம் சமர்பித்திட பள்ளியின் தாளாளர் கேட்டுக்கொள்ளப்படுகிறார்” என குறிப்பிடப்பட்டுள்ளது.&nbsp; &nbsp;","link":"https:\/\/tamil.asianetnews.com\/tamilnadu-chennai\/student-sexual-harassment-complaint-to-another-chennai-school-qtve2t","image":["https:\/\/static.asianetnews.com\/images\/01f6rz7hvgbaytp03dqee1yhas\/675788-jpg_760x400.jpg"],"pubdate":"Sat, 29 May 2021 06:43:42 +0530"},{"title":"`மாடியிலும் காடு வளர்க்கலாம்!' - வழிகாட்டும் பசுமை விகடனின் ஆன்லைன் நிகழ்ச்சி","text":"<p>கொரோனா பெரும் தொற்றுக் காலத்தில் ஆக்சிஜன் முக்கியத் தேவையாக இருக்கிறது. ஆக்சிஜனுக்காக மக்களும், அரசும் அலையும் இக்கட்டான சூழல் நிலவியுள்ளது. இந்தக் கொடும் தொற்றிலிருந்து மனிதக் குலம் விடுதலை பெற வேண்டும் என்பதே அனைவரின் விருப்பம். இயற்கையிலேயே விலையில்லா ஆக்சிஜனை நமக்கு வழங்கி வருகின்றன தாவரங்கள். மனிதக் குலத்துக்கு இயற்கை அளித்த மாபெரும் வரம் தான் தாவரம். அதன் சிறப்பை மறந்து, மரங்களைக் காடுகளை அழித்ததன் விளைவு பல்வேறு சூழல்கேடுகளை அனுபவித்து வருகிறோம்.<\/p><figure><img src=\"https:\/\/gumlet.assettype.com\/vikatan\/2020-08\/15abd18f-e43c-4151-807a-a2a28fe9cf04\/forest_3511228_960_720.jpg\" \/><figcaption>காடு<\/figcaption><\/figure><p>நாம் செய்த தவறுக்கு பிராய்சித்தம் செய்தாக வேண்டும் அல்லவா? அதற்கு ஒரு வழியைச் சொல்கிறது தமிழக வேளாண்மை பல்கலைக்கழகத்தின் கீழ் செயல்பட்டு வரும் தமிழ்நாடு வனக்கல்லூரி மற்றும் ஆராய்ச்சி நிலையம். நாம் அழித்த காடுகளை நாமே உருவாக்கலாம். அதற்கு ஏக்கர் கணக்கான நிலங்கள் தேவையில்லை. ஒரு சென்ட் இடம் இருந்தால் கூடப் போதும். அதுவும் இல்லையா வீட்டு மொட்டைமாடியில் கூடக் காடு வளர்க்கலாம் என்கிறார் வனக்கல்லூரியின் மரச்சாகுபடி துறைத் தலைவரும் பேராசிரியருமான முனைவர். பாலசுப்பிரமணியன்.<\/p><p>இது தொடர்பாகப் பேசியவர், ``அடர் வனத்துக்குள் போகும் உணர்வை நாம் நகரிலேயே உணர முடியும். அதற்கு உதவுகின்றன அடர் கவின் காடுகள். இந்த முறையில் வழக்கமான வேம்பு, புங்கன் போன்ற மரங்கள் இல்லாமல் காடுகளில் இருக்கும் பல்வேறு விதமான மரங்களை வளர்க்கலாம். நம்மிடம் இருக்கும் இடவசதிக்கு ஏற்ப அடர் கவின் காடுகளை உருவாக்க முடியும். ஒரு ஏக்கர் நிலமாக இருந்தால் அதனை முற்றிலும் வனமாகவே மாற்ற முடியும். அங்குப் பல்லுயிர் பெருக்கத்தை உருவாக்கலாம். ஊர்வன, பறப்பன, சிறு பூச்சி இனங்கள், வண்ணத்துப்பூச்சிகள் எனச் சிறிதும் பெரிதுமாக ஆயிரக்கணக்கான உயிர்களுக்கான உறைவிடமாக மாற்றலாம். இதன் மூலம் சுற்றுச்சூழலுக்கு நம்மால் ஆன பங்களிப்பைச் செய்ய முடியும். ஊராட்சிகள், நகராட்சிகள், மாநகராட்சி நிர்வாகங்கள் மூலமாகக் காலி இடங்களில் அடர் கவின் காடுகளை உருவாக்குவதன் மூலம் சுற்றுச்சூழலுக்கு நன்மை செய்யலாம். மாணவர்களுக்கும் மரம் வளர்ப்பு குறித்த விழிப்புணர்வை ஏற்படுத்தலாம்.<\/p><figure><img src=\"https:\/\/gumlet.assettype.com\/vikatan\/2021-05\/57ec674d-eb4e-4cae-87ce-3cc2df3b16e7\/IMG_20210505_WA0179.jpg\" \/><figcaption>பாலசுப்பிரமணியன்<\/figcaption><\/figure><p>காலி இடங்கள், வீட்டு மொட்டை மாடிகள் என எங்கு வேண்டுமானாலும் காடுகளை உருவாக்கலாம். பொதுவாக மொட்டை மாடியில் மரங்கள் வளர்த்தால் வேர், கட்டடத்தைப் பாதிக்கும் என்ற கருத்து இருக்கிறது. ஆனால், வேர் கட்டடத்தில் இறங்காமல் மரங்களை மாடியில் வளர்க்கலாம். அதற்குச் சில தொழில்நுட்பங்கள் இருக்கின்றன'' என்றார்.<\/p><p>தரிசு நிலங்களில், காலி இடங்களில், தொழிற்சாலைகளில், பள்ளி, கல்லூரிகளில், பொது நிறுவனங்களில் அடர் கவின் காடுகளை உருவாக்க விரும்புபவர்களுக்காக, இணைய வழி கருத்தரங்கு ஒன்றை `வனத்துக்குள் திருப்பூர்' மற்றும் `சோலைவனம் நாற்றங்கால்' அமைப்புகளுடன் இணைந்து ஏற்பாடு செய்துள்ளது பசுமை விகடன். மே 30-ம் தேதி ஞாயிற்றுக்கிழமை மாலை 5 மணி முதல் 7 வரை இந்தக் கருத்தரங்கு நடைபெறும்.<\/p><figure><img src=\"https:\/\/gumlet.assettype.com\/vikatan\/2021-05\/9fcce418-74b6-4c81-bcaa-ee2916010855\/16219348551140_x_500.jpg\" \/><figcaption>ஆன்லைன் கருத்தரங்கு<\/figcaption><\/figure><p> இதில் முனைவர். பாலசுப்பிரமணியன் கலந்துகொண்டு அடர் கவின் காடு வளர்க்கும் முறைகள், அதற்கான தொழில்நுட்பங்கள், அதில் வளர்க்க வேண்டிய மரங்கள்குறித்து கலந்துரையாட இருக்கிறார். விருப்பமுள்ளவர்கள் இந்தக் கருத்தரங்கில் கலந்துகொண்டு பலன் பெறலாமென அழைக்கிறது பசுமை விகடன். அனுமதி இலவசம். முன்பதிவு முக்கியம். நிகழ்ச்சியில் கலந்துகொள்ள விருப்பமுள்ளவர்கள் கீழ்க்கண்ட இணைப்பை அழுத்தி முன்பதிவு செய்துகொள்ளலாம்.<\/p><p><a href=\"https:\/\/events.vikatan.com\/242-terrace-can-create-forest\/\">https:\/\/bit.ly\/3wv4Xob<\/a><\/p>","link":"https:\/\/www.vikatan.com\/news\/agriculture\/pasumai-vikatan-webinar-on-how-can-we-build-mini-forests","image":["https:\/\/gumlet.assettype.com\/vikatan\/2021-05\/9fcce418-74b6-4c81-bcaa-ee2916010855\/16219348551140_x_500.jpg"],"pubdate":"Sat, 29 May 2021 06:41:25 +0000"},{"title":"வெள்ளை நிற சல்வார், தலையில் முக்காடு... காதலர் விக்கியுடன்  தரையில் அமர்ந்து சாப்பிடும் நயன்... வைரல் வீடியோ!","text":"நடிகை நயன்தாரா காதலர் விக்னேஷ் சிவனுடன் கடந்த 2018 ஆம் ஆண்டு அமிர்தசரஸ் பொற்கோவிலுக்கு சென்று வழிபட்ட போது, அங்கு பிரசாதமாக கொடுக்கப்படும் சப்பாத்தியை தலையில் முக்காடு போட்டு கொண்டு, சாப்பிட்ட வீடியோ தற்போது வைரலாக பார்க்கப்பட்டு வருகிறது.&nbsp;  கோலிவுட்டில் தற்போது பரபரப்பு கிளப்பி வரும் காதல் ஜோடி நயன்தாரா - விக்னேஷ் சிவன். நானும் ரவுடி தான் படத்தின் மூலம் பற்றிய காதல் தீ இன்று வரை கொளுந்துவிட்டு எரிகிறது. படப்பிடிப்பு இல்லாத நேரத்தில் தான் நயன்தாரா - விக்னேஷ் சிவனுடன் டேட்டிங் செல்வதை இருவரும் வழக்கமாக வைத்துள்ளார். அப்படி செல்லும் இடங்களில் எல்லாம், விதவிதமாக புகைப்படம் எடுத்து வெளியிட்டு நயன்தாராவின் ரசிகர்களின் நெஞ்சங்களை புகையைவிட்டு வருகிறார் &nbsp;விக்னேஷ் சிவன்.    சமீபத்தில் கூட 'அண்ணாத்த' படப்பிடிப்பில் கலந்து கொள்வதற்கு முன்பாக, தனி விமானம் மூலம் கொச்சிக்கு விசிட் அடித்த இருவரும், கேரளாவில் மிகவும் விசேஷமாக கொண்டாடப்படும் விஷுவை கொண்டாடி விட்டு வந்தனர். பின்னர் நயன்தாரா ஹைதராபாத்தில் நடந்து வந்த 'அண்ணாத்த' படப்பிடிப்பில் படு பிசியாக மாறினார். படப்பிடிப்பு முடிந்த வந்த ஒரு சில நாட்களில் காதலனுடன் வந்த சென்னையில் உள்ள பிரபல தனியார் மருத்துவமனையில் தடுப்பூசி போட்டுக்கொண்டார்.    இதுகுறித்தும் ஒரு சர்ச்சை சமூக வலைத்தளத்தில் பரவியது. நயன்தாரா தடுப்பூசி போடும் போது, ஊசியே தெரியவில்லை என சிலர் விமர்சனம் செய்ய அதற்கும் நயன்தாரா தரப்பில் இருந்து முற்றுப்புள்ளி வைக்கும் விதமாக புகைப்படம் வெளியிடப்பட்டது. தற்போது படப்பிடிப்பு பணிகள் இல்லாமல், காதலனுடன் ஜாலியாக பொழுதை கழித்து வரும் நயன்தாராவின் பழைய வீடியோ ஒன்றை ரசிகர்கள் சமூக வலைத்தளத்தில் ட்ரெண்ட் செய்து வருகிறார்கள்.    பொதுவாகவே நேரம் கிடைக்கும் போதெல்லாம் ஏதேனும் கோவில்களுக்கு சென்று வருவதை வழக்கமாக வைத்துள்ள நயன்தாரா - விக்னேஷ் சிவன் காதல் ஜோடி, கடந்த 2018 ஆம் ஆண்டு ஒரு முறை படப்பிடிப்பு முடித்த கையேடு வடமாநிலத்தில் உள்ள, அமிர்தசரஸ் பொற்கோவிலுக்கு சென்று வழிபாடு செய்தனர். அப்போது அங்கு பிரசாதமாக அனைவருக்கும் கொடுக்கப்படும் சப்பாத்தியை, நயன்தாரா - விக்னேஷ் சிவன் இருவரும் வாங்கி சாப்பிட்ட வீடியோ இப்போது மீண்டும் வைரலாகி உள்ளது. இந்த வீடியோவில் நயன்தாரா வெள்ளை நிற சல்வாரில், தலையில் முக்காடு போட்டபடி சாப்பிடுகிறார்.  அந்த வீடியோ இதோ...&nbsp;Golden temple. At the Langer,food for everyone 🙏🏻 #Amritsar pic.twitter.com\/igcX4O3aeY&mdash; Nayanthara✨ (@NayantharaU) September 16, 2018","link":"https:\/\/tamil.asianetnews.com\/cinema\/nayanthara-and-vignesh-shivan-old-video-viral-now-qtvdwv","image":["https:\/\/static.asianetnews.com\/images\/01f44m23v5rzakktggqzdcx5nh\/capture-png_760x400.jpg"],"pubdate":"Sat, 29 May 2021 06:40:08 +0530"},{"title":"#ICCWTC 10 நாள் இருக்குல பார்த்துக்கலாம்.. செம கான்ஃபிடண்ட்டா பேசும் அஷ்வின்","text":"ஐசிசி முதல் முறையாக உலக டெஸ்ட் சாம்பியன்ஷிப்பை நடத்திவரும்&nbsp;நிலையில், முதல் டெஸ்ட் சாம்பியன்ஷிப்பின் இறுதி போட்டியில் இந்தியாவும் நியூசிலாந்தும் மோதுகின்றன.  விராட் கோலி தலைமையிலான இந்திய அணியும், கேன் வில்லியம்சன் தலைமையிலான நியூசிலாந்து அணியும், வரும் ஜூன் 18-22ல் சவுத்தாம்ப்டனில் நடக்கும் டெஸ்ட் சாம்பியன்ஷிப் ஃபைனலில் மோதுகின்றன.  சமபலம் வாய்ந்த இரு அணிகள் மோதுவதால் இந்த இறுதி போட்டி மீதான எதிர்பார்ப்பு எகிறியுள்ளது. இரு அணிகளுமே இறுதி போட்டியில் வென்று முதல் டெஸ்ட் சாம்பியன்ஷிப்பை வெல்ல வேண்டும் என்ற முனைப்பில் உள்ளன.    டெஸ்ட் சாம்பியன்ஷிப் ஃபைனலுக்கு முன், நியூசிலாந்து அணி இங்கிலாந்துக்கு சென்று 2 டெஸ்ட் போட்டிகள் ஆடுவது நியூசிலாந்துக்கு கூடுதல் பலமாக அமையும். அதுமட்டுமல்லாது, இங்கிலாந்து கண்டிஷன் இந்திய அணியைவிட நியூசிலாந்துக்கு கூடுதல் சாதகமாக அமையும் என்றும் பல மைக்கேல் வான், பாட் கம்மின்ஸ் ஆகியோர் கருத்து தெரிவித்திருந்தனர்.  வரும் ஜூன் 3ம் தேதி இங்கிலாந்துக்கு செல்லும் இந்திய அணிக்கு குவாரண்டின் போக, பயிற்சி மேற்கொள்ள 10 நாட்களாவது பயிற்சிக்கு கிடைக்கும். அதுவே போதும் என்று நம்பிக்கையுடன் கூறியுள்ளார் அஷ்வின்.    இந்தியன் எக்ஸ்பிரஸுக்கு பேட்டியளித்த அஷ்வின், டெஸ்ட் சாம்பியன்ஷிப் ஃபைனல் குறித்து பேசும்போது, இந்திய அணி எந்த கண்டிஷனுக்கு ஏற்றவாறும் உடனடியாக தகவமைத்துக்கொள்ளும். ஆஸ்திரேலியாவில் நாங்கள் ஆடியதை நாங்கள் ஆஸ்திரேலியாவில் ஆடியதை போல, உடனடியாக சூழலை ஏற்றுக்கொண்டு ஆடுவோம்.&nbsp;  எங்களுக்கு பயிற்சி மேற்கொள்ள 10 நாட்களாவது கிடைக்கும். நிறைய வீரர்கள் ஐபிஎல்லுக்கு பின் ஆடவேயில்லை. அதுதான் பெரிய சவாலாக இருக்கும் என நினைக்கிறேன் என்று அஷ்வின் கூறியுள்ளார். &nbsp;","link":"https:\/\/tamil.asianetnews.com\/sports-cricket\/ravichandran-ashwin-speaks-about-icc-world-test-championship-final-qtvd4j","image":["https:\/\/static.asianetnews.com\/images\/01f461rv0m0whm0cmqf5yn2hzy\/pjimage-jpg_760x400.jpg"],"pubdate":"Sat, 29 May 2021 06:23:07 +0530"},{"title":"எங்கிருந்து வந்து யாருக்கு ஆலோசனை சொல்வது..? அமைச்சர் செந்தில் பாலாஜியை சீண்டிய எடப்பாடி பழனிசாமி..!","text":"மின்சாரத்துறை அமைச்சர் செந்தில் பாலாஜி சேலம் மாவட்ட கொரோனா தடுப்பு பணிகளி பொறுப்பாளராக நியமிக்கப்பட்டுள்ளார். இதையடுத்து கடந்த 25ஆம் தேதி அன்று காலை 10 மணிக்கு சேலம் கலெக்டர் அலுவலகத்தில் ஆய்வுக் கூட்டத்தை நடத்தினார் செந்தில் பாலாஜி. இந்த கூட்டத்திற்கு திமுகவின் சேலம் மாவட்ட ஒரே எம்.எல்.ஏவான சேலம் வடக்கு பனைமரத்துப்பட்டி ராஜேந்திரன் வந்திருந்தார். ஆனால் அதிமுக சார்பில் எதிர்க்கட்சி தலைவர் எடப்பாடி பழனிச்சாமி உட்பட சேலம் மாவட்டத்தில் இருக்கும் 8 எம்.எல்.ஏக்கள் மற்றும் 2 பாமக எம்எல்ஏக்கள் என 10 பேரும் இந்த ஆலோசனை கூட்டத்தில் பங்கேற்கவில்லை.  பிற்பகல் 3 மணி வரைக்கும் செந்தில் பாலாஜி ஆலோசனை நடத்தி விட்டுச் சென்றார். செந்தில்பாலாஜி சென்ற 15வது நிமிடத்தில் 9 எம்எல்ஏக்களுடன் கலெக்டர் அலுவலகம் வந்து மனு கொடுத்துவிட்டு சென்றார் எடப்பாடி பழனிச்சாமி. காலையில் 10 மணி ஆய்வுக்கூட்டம் இருக்கிறது என்ற தகவலை தங்களுக்கு முறையாக முன்னரே அறிவிக்காமல், முதல் நாளில் ஆட்சியர் அலுவலகத்தின் பிஆர்ஓ மூலமாக தகவல் சொல்லப்பட்டதால் இந்த ஆய்வுக் கூட்டத்தை எடப்பாடி பழனிச்சாமி புறக்கணித்தார் என்று தகவல்.  காலையில் பத்து மணியிலிருந்து பிற்பகல் 3 மணி வரைக்கும் செந்தில்பாலாஜி ஆய்வு நடத்திய அந்த நேரத்தில் 9 எம்எல்ஏக்களும் எடப்பாடி பழனிச்சாமியின் சிலுவம்பாளையம் வீட்டில் தான் இருந்துள்ளனர். அவர்களை தன் வீட்டிற்கு வரவழைத்த எடப்பாடி பழனிச்சாமி, அவர்களுடன் கலந்து ஆலோசனை செய்து விட்டு கலெக்டரிடம் கொடுப்பதற்கான மனுவையும் தயார் செய்து கொண்டிருந்திருக்கிறார்.   இதற்குள் எல்லோருக்குமாக நாட்டுக்கோழி விருந்து தயாராகிக் கொண்டிருந்திருக்கிறது. நாட்டுக்கோழி விருந்து தயாரானதும் மதியம் 9 எம்எல்ஏக்கள் உடன் அமர்ந்து எடப்பாடி பழனிச்சாமி விருந்து சாப்பிட்டுவிட்டு, அதன் பின்னர்தான் எல்லோரையும் அழைத்துக் கொண்டு அவர் ஆட்சியர் அலுவலகத்திற்கு சென்று இருக்கிறார் என்கிறார்கள் சிலுவம்பாளையம் அதிமுகவினர்.","link":"https:\/\/tamil.asianetnews.com\/politics\/where-do-you-come-from-and-who-do-you-advise-edappadi-palanisamy-scolds-minister-senthil-balaji--qtvcbo","image":["https:\/\/static.asianetnews.com\/images\/01f21yxp1h6cfj8yzfqrx10728\/1608602341131836-jpg_760x400.jpg"],"pubdate":"Sat, 29 May 2021 06:05:49 +0530"},{"title":"பெற்றோர்களை இழந்த குழந்தைகளுக்கு வைப்புநிதி.. முதலமைச்சரின் மனிதாபிமானத்தை காட்டுகிறது. அன்சாரி வாழ்த்து.","text":"கொரோனாவால் பெற்றோர்களை இழந்த குழந்தைகளுக்கு வைப்புநிதி அறவிக்கப்பட்டிருப்பது தமிழக அரசின் மனிதாபிமானத்தை காட்டுகிறது என மஜகபொதுச்செயலாளர் முதமிமுன் அன்சாரி பாராட்டியுள்ளார். இது குறித்து அவர் வெளியிட்டுள்ள அறிக்கையின் விவரம்: கொரோனா தொற்றினால் உயிரிழந்த பெற்றோர்களின் குழந்தைகளை கண்டறிந்து அவர்களுக்கு வாழ்நாள் உதவிகளை வழங்கிடும் வகையில் மாண்புமிகு தமிழக முதல்வர் தளபதி அவர்கள் வெளியிட்டிருக்கும் &nbsp;அறிவிப்புகள் யாவும் &nbsp;பாராட்டுக்குரியதாகும்.&nbsp;      கொரோனா காரணமாக பெற்றோரை இழந்த குழந்தைகளின் பெயரில் 5 லட்சம் ரூபாய் வைப்பு நிதி வழங்கப்படும், பட்டப்படிப்பு வரையிலான கல்வி-விடுதி கட்டணம் உள்ளிட்ட அனைத்து செலவினங்களையும் அரசு ஏற்கும்,&nbsp;கொரோனாவால் தாய் அல்லது தந்தையை இழந்த குழந்தைகளோடு இருக்கும் தாய் அல்லது தந்தைக்கு ரூபாய் 3 லட்சம் வழங்கப்படும்,&nbsp;    கொரோனாவால் பெற்றோரை இழந்து உறவினர் அல்லது பாதுகாவலரின் ஆதரவில் வளரும் குழந்தைகளுக்கு 18 வயது வரை மாதந்தோறும் தலா 3 ஆயிரம் வழங்கப்படும், ஏற்கனவே தாய் அல்லது தந்தையை இழந்த, தற்போது கொரோனாவால் இருவரையும் இழந்த குழந்தைகளுக்கு ரூபாய் 5 லட்சம் வைப்பு நிதி வழங்கப்படும்,&nbsp;அரசு திட்டங்கள், அரசு இல்லங்கள் மற்றும் விடுதிகளில் இவர்களுக்கு முன்னுரிமை வழங்கப்படும், ஒஎன்ற &nbsp;இந்த அறிவிப்புகள் யாவும் மகிழ்ச்சி அளிக்கிறது. மனிதாபிமானத்தோடு, கருணை மணம் கமழ தமிழக முதல்வர் வெளியிட்டிருக்கும் இந்த அறிவிப்புகளை மனதார &nbsp;பாராட்டி வரவேற்கிறோம். இவ்வாறு அவர் பாராட்டியுள்ளார்.&nbsp;&nbsp;","link":"https:\/\/tamil.asianetnews.com\/politics\/deposit-for-children-who-have-lost-their-parents-shows-the-humanity-of-the-chief-minister-greetings-ansari--qtvc13","image":["https:\/\/static.asianetnews.com\/images\/01f6vvk65qe4qcqhy2nndak118\/corona-jpg_760x400.jpg"],"pubdate":"Sat, 29 May 2021 05:59:27 +0530"},{"title":"லாக் டவுன் நேரத்திலும் அடங்காமல் தாறு மாறு கவர்ச்சி காட்டும் யாஷிகா...  சன்னி லியோனுக்கே டஃப்  ஹாட் போட்டோஸ் !","text":"கவர்ச்சி நடிகைகளையே மிஞ்சும் அளவிற்கு போஸ் கொடுத்து வரும் யாஷிகா... லாக் டவுன் நேரத்தில் கூட அடங்காமல், கவர்ச்சி அலப்பறை செய்த லேட்டஸ்ட் போட்டோ கேலரி இதோ... &nbsp;","link":"https:\/\/tamil.asianetnews.com\/gallery\/cinema\/actress-yashika-anand-lock-down-hot-photo-gallery-qtvbz7","image":["https:\/\/static.asianetnews.com\/images\/01f6w1f1r3n9264cm0wt70yw8z\/dpe8misl-jpg_760x400.jpg"],"pubdate":"Sat, 29 May 2021 05:58:20 +0530"},{"title":"அரசு ஊழியர்களுக்கு ஒரு ஹேப்பி நியூஸ்... கூடுதலாக 52 மருத்துவமனைகள் சேர்ப்பு... தமிழக அரசின் அதிரடி...!","text":"தமிழகத்தில் அரசு ஊழியர்களுக்கு என பல்வேறு சலுகைகள் வழங்கப்பட்டு வருகின்றன. அதில் மருத்துவ காப்பீட்டு திட்டம் குறிப்பிடத்தக்க ஒன்றாக உள்ளது. இதன் மூலம் ஊழியர்கள் மட்டுமல்லாது அவர்களுடைய குடும்பத்தினரும் பயன் பெறலாம். தற்போது மருத்துவக் காப்பீட்டுத் திட்டத்தின் கீழ் நான்கு ஆண்டுகளுக்கு அரசு ஊழியர்கள் குடும்பத்துக்கு ரூ. 4 லட்சம் நிர்ணயம் செய்யப்பட்டுள்ளது.&nbsp;    இத்திட்டத்தின் கீழ் அரசு மற்றும் தனியார் மருத்துவமனைகள் இரண்டும் உள்ளன. தனியார் மருத்துவமனைகள் மூலம் காப்பீடு திட்டத்தின் கீழ் குறைந்த செலவில் மருத்துவம் செய்யப்படும் என்பதால் ஊழியர்களுக்கு மிகவும் பயனுள்ள திட்டமாக உள்ளது. இந்த நிலையில் தமிழக அரசின் ஊழியர்களுக்கான இலவச காப்பீடு திட்டத்தில் கூடுதலாக 52 மருத்துவமனைகளை சேர்க்க தமிழக நிதித்துறை செயலாளர் கிருஷ்ணன் உத்தரவிட்டுள்ளார்.&nbsp;    ஏற்கனவே அரசு ஊழியர்கள் காப்பீடு திட்டத்தில் கீழ் செயல்பட்ட 5 மருத்துவமனைகள் நீக்கப்பட்டுள்ளன. ஏற்கனவே காப்பீட்டு திட்டத்தில் உள்ள ஓர் மருத்துவமனையில் கூடுதலாக சில சிகிச்சை முறைகளும் சேர்க்கப்பட்டுள்ளன. ஒரு மருத்துவமனையின் பெயர் மாற்றத்துக்கும் ஒப்புதல் அளிக்கப்பட்டுள்ளது. கொரோனா தொற்று தீயாய் பரவி வரும் இந்த நெருக்கடியான சமயத்தில், மருத்துவக் காப்பீட்டுத் திட்டத்தின் கீழ் கூடுதலாக 52 மருத்துவமனைகள் சேர்க்கப்பட்டுள்ளது அரசு ஊழியர்களுக்கு மகிழ்ச்சியான செய்தியாக அமைந்துள்ளது.&nbsp;","link":"https:\/\/tamil.asianetnews.com\/tamilnadu-chennai\/52-hospitals-added-to-tn-government-employees-medical-scheme-qtvbvr","image":["http:\/\/static.asianetnews.com\/images\/01cx9p12sdgwkm9jhg5erpt51r\/tn-govt-will-give-gift-box-to-delta-people_760x400.jpg"],"pubdate":"Sat, 29 May 2021 05:56:15 +0530"},{"title":"புதுச்சேரி: `ஊரடங்கை மீறி கிரிக்கெட்; கொரோனா தடுப்பில் தன்னார்வலர் பணி!’ - பெண் எஸ்.பி அதிரடி","text":"<p>உருமாறிய கொரோனா தொற்றின் இரண்டாவது அலை ஒட்டுமொத்த புதுச்சேரியையும் சிதைத்துப் போட்டிருக்கிறது. தொற்றின் எண்ணிக்கை நாளொன்றுக்கு இரண்டாயிரத்தைத் தாண்டியதும் பகுதிநேர ஊரடங்கை அமல்படுத்தியது புதுச்சேரி அரசு. அதேபோல கொரோனா தொற்றால் உயிரிழப்பவர்களின் எண்ணிக்கை நாளொன்றுக்கு சுமார் 30 முதல் 40 ஆக அதிகரித்தது. மக்கள் தொகையின் அடிப்படையில் இந்திய அளவில் கொரோனா மரணங்களின் எண்ணிக்கையில் புதுச்சேரி இரண்டாமிடத்தில் இருப்பதாகக் கூறுகின்றன புள்ளி விபரங்கள்.<\/p><figure><img src=\"https:\/\/gumlet.assettype.com\/vikatan\/2021-05\/920d0384-46fa-4a45-9d16-5a36dac669e1\/20210528_173459.jpg\" \/><figcaption>புதுச்சேரி ஊரடங்கு<\/figcaption><\/figure><p>தொற்றை கட்டுப்படுத்த மதியம் 12 மணிக்கு மேல் ஊரடங்கை அமல்படுத்தியதால், புதிய தொற்றாளர்களின் எண்ணிக்கையும், உயிரிழப்புகளின் எண்ணிக்கையும் கடந்த சில தினங்களாக குறையத் தொடங்கியிருக்கிறது. ஆனாலும் எதாவது ஒரு காரணத்தைக் கூறி ஊரடங்கை சுற்றிப் பார்க்கவும், ஹாயாக காற்று வாங்கவும் மக்கள் உலா வருவதால் தொற்றை முழுமையாக கட்டுக்குள் கொண்டுவர முடியாமல் போராடுகிறது அரசு. ’அத்தியாவசிய தேவைகளுக்காக மட்டும் வெளியே வாருங்கள்’ என்று அரசு கூறுவதை மக்கள் அலட்சியப் படுத்தவதால் உயிரிழப்புகளின் எண்ணிக்கை பெரிய அளவில் குறையவில்லை.<\/p><p>இந்தச் சூழலில் நேற்று மாலை வம்பாகீரப்பாளையம் கலங்கரை விளக்கம் அருகே சுமார் இருநூறுக்கும் மேற்பட்ட இளைஞர்கள், முகக்கவசம் அணியாமல் தனித்தனி குழுவாக கிரிக்கெட் உள்ளிட்ட பல்வேறு விளையாட்டில் ஈடுபட்டிருந்தனர். சிலர் ஆபத்தை உணராமல் தங்கள் குழந்தைகள் மற்றும் குடும்பம் சகிதமாக நடைப்பயிற்சியும் மேற்கொண்டது நமக்கு அதிர்ச்சியை ஏற்படுத்தியது. <\/p><figure><img src=\"https:\/\/gumlet.assettype.com\/vikatan\/2021-05\/747bcada-bcd0-440b-995a-191e22e2fe18\/IMG_20210528_WA0027.jpg\" \/><figcaption>எஸ்.பி ரட்சனா சிங்<\/figcaption><\/figure><p>உடனே அந்தக் காட்சியை படமெடுத்து நமது ‘ஜூனியர் விகடன்’ முகநூல் பக்கத்தில் செய்தியாக வெளியிட்டிருந்தோம். அதைப் பார்த்த கிழக்கு பகுதி காவல் கண்காணிப்பாளர் ரட்சனா சிங், காவலர்களுடன் உடனடியாக களத்தில் இறங்கினார். காவலர்களுடன் அந்த இடத்திற்கு சென்றதும் அங்கு விளையாடிக் கொண்டிருந்தவர்கள், நடைப்பயிற்சி மேற்கொண்டவர்கள் என அனைவரும் அங்கிருந்து தெறித்து ஓடினர்.<\/p><p>எஞ்சிய சிலரை வளைத்து நிறுத்திய எஸ்.பி ரட்சனா சிங், “கொரோனாவின் தாக்கத்தால் புதுச்சேரியில் அதிக உயிரிழப்புகள் ஏற்பட்டுக் கொண்டிருக்கிறது. அதனை தடுப்பதற்காகத்தான் ஊரடங்கு அமல்படுத்தப்பட்டிருக்கிறது. உங்கள் சுதந்திரத்தைப் பறிப்பது எங்கள் நோக்கமல்ல. தொற்றிலிருந்து உங்களை பாதுகாக்கவே இரவும், பகலும் நாங்கள் போராடி வருகிறோம்.<\/p><figure><img src=\"https:\/\/gumlet.assettype.com\/vikatan\/2021-05\/55ff155c-5b6f-4c13-9fe9-e1d15bf4963b\/IMG_20210528_WA0041.jpg\" \/><figcaption>உறுதி மொழி எடுக்க வைத்த காவல் ஆய்வாளர் சஜித்<\/figcaption><\/figure><p>காவலர்களும் உங்களைப் போல பொதுமக்களில் ஒருவர்தான். அவர்களுக்கும் குடும்பம் இருக்கிறது. அன்றாடம் அதிகமான நபர்களை கையாள்வதால் அவர்களும் தொற்றால் பாதிக்கப்படுகிறார்கள். அதனால் அவர்களுக்கு ஒத்துழைப்பு கொடுங்கள். அனைத்தையும் விட உங்கள் உயிர் உங்கள் குடும்பத்தினருக்கு மிகவும் முக்கியமானது.<\/p><p>அதனை உணர்ந்து செயல்படுங்கள்” என்று அட்வைஸ் செய்தார். தொடர்ந்து அவர்களிடம் அபராதத் தொகையை வசூலித்ததைத் தொடர்ந்து, ‘இனிமேல் இப்படி செய்ய மாட்டோம்’ என்று கூறி இளைஞர்கள் கலைந்து சென்றனர். அதையடுத்து எஸ்.பி ரட்சனா சிங்கின் உத்தரவின்படி ஆய்வு மேற்கொண்ட உருளையன்பேட்டை காவல் நிலைய ஆய்வாளர் சஜித், ஏ.எஃப்.டி மைதானத்தில் கிரிக்கெட் விளையாடிக் கொண்டிருந்த இளைஞர்களை வளைத்துப் பிடித்தார்.<\/p><p>Also Read: <a href=\"https:\/\/www.vikatan.com\/government-and-politics\/healthy\/due-to-corona-corpses-are-burning-incessantly-in-puducherry-cemeteries\">புதுச்சேரி: அதிரவைக்கும் கொரோனா மரணங்கள்! - இடைவிடாமல் எரியும் சடலங்கள்<\/a><\/p><p>அவர்களிடம் இருந்த கிரிக்கெட் பேட், பந்து உள்ளிட்டவைகளை பறிமுதல் செய்ததுடன், ‘கொரோன விதிமுறைகளை கடைப்பிடிப்போம். ஊரடங்கு விதிகளை மதிப்போம்’ என்று உறுதிமொழி எடுக்க வைத்தார். தொடர்ந்து, இரண்டு வாரங்கள் காவல்துறையினருடன் இணைந்து கொரோனா தடுப்பு பணியில் ஈடுபட வேண்டும்” என்று உத்தரவிட்டார். அந்த இளைஞர்களும் அதற்கு சம்மதம் தெரிவித்து அங்கிருந்த கலைந்து சென்றனர்.<\/p>","link":"https:\/\/www.vikatan.com\/government-and-politics\/politics\/puducherry-sp-orders-covid-voluntary-work-for-not-obeying-lock-down-restrictions","image":["https:\/\/gumlet.assettype.com\/vikatan\/2021-05\/b93cd878-ddc1-422d-b5f9-7461824d2925\/20210528_174056.jpg"],"pubdate":"Sat, 29 May 2021 05:19:32 +0000"},{"title":"நெல்லை: சிறைக் கைதி முத்து மனோ கொலை விவகாரம்.. 37-வது நாளாக உடலை வாங்க மறுத்து தொடரும் போராட்டம்!","text":"<p>நெல்லை மாவட்டம் மூன்றடைப்பு அருகே உள்ள வாகைக்குளம் கிராமத்தைச் சேர்ந்தவர் முத்து மனோ. 26 வயது இளைஞரான இவர் சட்டக் கல்லூரியில் படித்து வந்தார். தேவேந்திர குல வேளாளர் கூட்டமைப்பில் செயல்பட்டு வந்த  முத்து மனோ உள்ளிட்ட நான்கு பேர் நாட்டு  வெடிகுண்டுகளுடன் சுற்றித் திரிந்ததாக ஏப்ரல் 8-ம் தேதி காவல்துறையினரால் கைது செய்யப்பட்டனர்.<\/p><figure><img src=\"https:\/\/gumlet.assettype.com\/vikatan\/2021-05\/671e80bf-c840-4df3-afae-a5b306f07f9a\/muthu_mano_1.jpg\" \/><figcaption>கொலை செய்யப்பட்ட சிறைக் கைதி முத்து மனோ<\/figcaption><\/figure><p>கொரோனா நடைமுறை காரணமாக ஸ்ரீவைகுண்டம் கிளைச் சிறையில் நால்வரும் அடைக்கப்பட்டிருந்தனர். பின்னர் 22-ம் தேதி நீதிமன்றத்தில் ஆஜர்படுத்தப்பட்ட நான்கு பேரையும் பாளையங்கோட்டை மத்திய சிறையில் அடைத்தனர்.<\/p><p>பாளையங்கோட்டை சிறைச்சாலையில் சர்ச்சைக்குரிய சில சமூகத்தினர் தனித்தனி பிளாக்குகளில் அடைக்கப்படுவது வழக்கம். ஆனால், முத்து மனோவும் அவரது நண்பர்களும் பொது சிறையில் அடைக்கப்பட்டனர். அதனால் அவர்கள் சிறைச்சாலைக்குள் சென்றதும் அங்கு காத்திருந்த ஒரு கும்பல் முத்து மனோவைக் குறிவைத்துத் தாக்கியுள்ளது. <\/p><figure><img src=\"https:\/\/gumlet.assettype.com\/vikatan\/2021-05\/d0f63f42-8dff-46c8-9cd0-e4761c03af4e\/muthu_mano_2.jpg\" \/><figcaption>முத்து மனோ உறவினர்கள்<\/figcaption><\/figure><p>இந்தச் சம்பவத்தில் முத்து மனோ பலத்த காயத்துடன் அங்கேயே உயிரிழந்ததாகத் தெரிகிறது. இருப்பினும் அரசு மருத்துவமனைக்கு அழைத்துச் செல்லப்பட்டு அங்கு அவரது உடல் பாதுகாப்பாக வைக்கப்பட்டது. <a href=\"https:\/\/www.vikatan.com\/news\/crime\/murder-case-filed-against-nellai-district-inspector\">சிறைக்குள் நடந்த கொலை<\/a> குறித்து அறிந்ததும் முத்து மனோவின் உறவினர்கள் மருத்துவமனையை முற்றுகையிட்டு போராட்டம் நடத்தினார்கள்.<\/p><p>முத்து மனோவின் தந்தை, சென்னை உயர் நீதிமன்ற மதுரைக் கிளையில் தன் மகனின் மறைவுக்குக் காரணமான சிறைத்துறை அதிகாரிகளை கைது செய்ய வலியுறுத்தி மனுத்தாக்கல் செய்தார். அத்துடன், முத்து மனோ கொலை செய்யப்பட்ட சம்பவம் குறித்து சிபிசிஐடி விசாரணை நடத்தவும் கோரியிருந்தார்.<\/p><aside><cite>பாபநாசம், கொலையானவரின் தந்தை<\/cite>சிறை அதிகாரிகளின் துணை இல்லாமல் என் மகன் கொல்லப்பட்டிருக்க வாய்ப்பில்லை.<\/aside><p>நீதிமன்ற உத்தரவுப்படி இந்த வழக்கை சிபிசிஐடி பிரிவுக்கு மாற்றப்பட்டு விசாரணை நடந்து வருகிறது. இதனிடையே, துணை ஜெயிலர் சிவன், உதவி ஜெயிலர்கள் கங்காரஜன், சங்கரசுப்பு, ஆனந்தராஜ், தலைமை வார்டன் வடிவேல் முருகையா மற்றும் சிறைக்காவலர்  சாம் ஆல்பர்ட் ஆகிய  6 பேரை பணியிடை நீக்கம் செய்து சிறைத்துறை டி.ஐ.ஜி-யான பழனி உத்தரவிட்டார்.<\/p><p>இந்த கொலை சம்பவம் திட்டமிட்டு நடத்தப்பட்டது என முத்து மனோவின் பெற்றோரும் உறவினர்களும் குற்றம் சாட்டுகிறார்கள். சிறைக்குள் அடைக்கப்பட்ட அரை மணி நேரத்தில் கொலை நடந்திருப்பதால் அதன் பின்னணியில் சிறைத்துறையினரும் இருந்திருக்க வேண்டும் என்றும் முத்து மனோ அங்கு அடைக்கப்பட இருப்பது பற்றி எதிர்தரப்பைச் சேர்ந்த கைதிகளுக்கு முன்கூட்டியே தகவல் கொடுத்திருக்க வேண்டும் என்றும் புகார் தெரிவிக்கிறார்கள்.  <\/p><figure><img src=\"https:\/\/gumlet.assettype.com\/vikatan\/2021-05\/c72a2fe2-b697-4f11-817a-2c71c98bef50\/muthu_mano_3.jpg\" \/><figcaption>பாளையங்கோட்டை மத்திய  சிறைச்சாலை <\/figcaption><\/figure><p>அதனால் இந்தச் சம்பவத்துக்குக் காரணமாக இருந்த பாளையங்கோட்டை மத்திய சிறையின் கண்காணிப்பாளர் உள்ளிட்ட அதிகாரிகளையும் கைது செய்து அவர்கள் மீது வழக்குப் பதிவு செய்ய வேண்டும் என்று வலியுறுத்தி வருகிறார்கள். அதனால் கடந்த 37 நாள்களாக முத்து மனோ உடலை வாங்க மறுத்து வாகைக்குளம் கிராமத்தில் உள்ளிருப்புப் போராட்டம் நடத்தி வருகிறார்கள்.<\/p><p>இந்த வழக்கை விசாரித்து வரும் சி.பி.சி.ஐ.டி துணை கண்காணிப்பாளர் அனில்குமார், ஆய்வாளர்கள் உலகராணி, பிறைச்சந்திரன், உதவி ஆய்வாளர் பார்வதி அடங்கிய குழுவினர் சிறைச்சாலையில் உள்ள கைதிகளிடம் ஏற்கெனவே விசாரணை நடத்தினார்கள். மூன்று மணி நேரம் கைதிகளிடமும் சிறைத்துறையினரிடமும் விசாரணை நடந்தது<\/p><figure><img src=\"https:\/\/gumlet.assettype.com\/vikatan\/2021-05\/26bbd15a-155a-4f09-87b0-f2fe1315fa24\/muthu_mano_4.jpg\" \/><figcaption>கொலைக்கு நீதி கேட்டு வைக்கப்பட்டுள்ள பேனர் <\/figcaption><\/figure><p>சிறைச்சாலைக்கு வந்ததில் இருந்து சக கைதிகளுடன் தகராறு ஏற்பட்டது வரையிலான விவகாரங்கள் குறித்து விரிவாக விசாரணை நடத்தப்பட்டது. இதனிடையே, முத்து மனோ கொலையில் தொடர்புடைய கைதிகள் சிலர் ஜாமீனில் இருப்பதால் அவர்களிடம் சிபிசிஐடி போலீஸார் 5 மணி நேரம் விசாரணை நடத்தினார்கள். இந்த விசாரணையில் பல முக்கிய தகவல்கள் கிடைத்திருப்பதாகவும் தொடர்ந்து விசாரணையைத் தொடர இருப்பதாகவும் சிபிசிஐடி போலீஸார் தெரிவித்தனர். <\/p><p><a href=\"https:\/\/www.vikatan.com\/news\/crime\/murder-case-filed-against-nellai-district-inspector\">சிறையில் கொலை செய்யப்பட்ட முத்து மனோ<\/a> உடலை வாங்க மறுத்து வாகைக்குளம் கிராமத்தில் பெற்றோரும் உறவினர்களும் தொடர் போராட்டத்தில் ஈடுபட்டு வருவதை முடிவுக்குக் கொண்டுவர அதிகாரிகள் பேச்சுவார்த்தை நடத்தியும் எந்த முடிவும் எட்டப்படவில்லை.<\/p>","link":"https:\/\/www.vikatan.com\/news\/general-news\/cbcid-police-investigating-the-murder-incident-happened-in-jail","image":["https:\/\/gumlet.assettype.com\/vikatan\/2021-05\/abf009ae-cddd-421d-9f5b-ebfb667fdc74\/muthu_mano.jpg"],"pubdate":"Sat, 29 May 2021 05:05:02 +0000"},{"title":"31 மருத்துவர்கள், ஆன்லைனில் கோவிட் ஆலோசனை... கோவை நண்பர்களின் அசத்தல் முயற்சி!","text":"<p>கொரோனா வைரஸின் கோரத் தாண்டவம் நாட்டையே ஸ்தம்பிக்க வைத்துள்ளது. தமிழகத்தில், தலைநகர் சென்னை உள்ளிட்ட நகரங்களில் பாதிப்பு படிப்படியாகக் குறைய, கோவை உள்ளிட்ட மேற்கு மாவட்டங்களில் பாதிப்பு நாளுக்கு நாள் அதிகரித்து வருகிறது. முக்கியமாகத் தமிழகத்திலேயே கொரோனா பாதிப்பில் கோவைதான் முதலிடம்.<\/p><figure><img src=\"https:\/\/gumlet.assettype.com\/vikatan\/2021-05\/967f5e64-98e4-40d5-ad35-5d5bfe4ad2ff\/IMG_20210517_WA0047.jpg\" \/><figcaption>கோவை கொரோனா<\/figcaption><\/figure><p>Also Read: <a href=\"https:\/\/www.vikatan.com\/news\/tamilnadu\/coimbatore-crossed-chennai-on-corona-numbers-what-is-the-reason\">கொரோனா வைரஸ் பாதிப்பில் சென்னையை முந்திய கோவை - இந்த நிலைவரக் காரணம் யார்?<\/a><\/p><p>ஆனால், இந்த நேரத்திலும் கோவையைச் சேர்ந்த நண்பர்கள் நாடு முழுவதும் பாதிக்கப்பட்ட கொரோனா நோயாளிகளுக்கு இணைய வழியாக மருத்துவர்கள் மூலம் ஆலோசனை சொல்லும் பணியில் ஈடுபட்டுள்ளனர். நண்பர்களாக இணைந்து முன்னெடுத்துள்ள இந்த முயற்சிக்கு YANA (You Are Not Alone) என்று பெயரிட்டுள்ளனர்.<\/p><p>இந்த முயற்சியை முன்னெடுத்தவர்களில் ஒருவரான கண்ணன், ``நான் சொந்தமாக கார்மென்ட்ஸ் வைத்திருக்கிறேன். பொதுவாக பேரிடர் காலங்களில் நாங்கள் நண்பர்கள் இணைந்து, எங்களால் முடிந்த உதவிகளைச் செய்வோம். கொரோனா பாதிப்புகளைத் தொடர்ந்து கவனித்து வந்தோம். இங்கு யாரும் தனித்துவிடப் பட்டவர் இல்லை என்பதற்காகதான் YANA என்ற பெயரைத் தேர்ந்தெடுத்தோம்.<\/p><figure><img src=\"https:\/\/gumlet.assettype.com\/vikatan\/2021-05\/3c13f61a-0d4b-48e6-830b-814654c95f3e\/IMG_20210527_WA0048.jpg\" \/><figcaption>கண்ணன்<\/figcaption><\/figure><p> எங்கள் நண்பர்கள் பட்டியலில் நிறைய மருத்துவர்கள் உள்ளனர். 75% பேர் விழிப்புணர்வு இல்லாததால்தான் ஆக்ஸிஜன் உதவி தேவைப்படும் அளவுக்குச் செல்கிறார்கள். அவர்களை சரியாக வழிநடத்தினால் வீட்டில் இருந்தே, இதை சரியாக எதிர்கொள்ள முடியும் என மருத்துவர்கள் கூறினர்.<\/p><p>கொரோனா குறித்து மக்களிடம் நிறைய சந்தேகங்கள் உள்ளளன. இப்போதைய சூழ்நிலைக்கு அவர்கள் வீட்டில் இருந்தபடியே மருத்துவர்களை அணுகுவது கடினம். அவர்கள் வீட்டிலிருந்தே மருத்துவர்களை அணுகவும், கொரோனா குறித்த விழிப்புணர்வு பெறவும் உருவாக்கப்பட்டதுதான் இந்த YANA. ஒரு மருத்துவர் பேசினால் மக்களின் நம்பிக்கை பல மடங்கு அதிகரித்துவிடும். கோவை மட்டுமல்லாமல் சென்னை, சேலம், அமெரிக்கா, யூ.கே சிங்கப்பூர் என்று பல்வேறு பகுதிகளில் இருந்து 31 மருத்துவர்கள் இதில் இணைந்துள்ளனர்.<\/p><figure><img src=\"https:\/\/gumlet.assettype.com\/vikatan\/2021-05\/73b77d91-e49d-40e7-815a-b0f07b2456eb\/IMG_20210527_WA0039.jpg\" \/><figcaption>YANA<\/figcaption><\/figure><p>அவர்களின் ஓய்வு நேரங்களில் ஆலோசனை வழங்கி வருகின்றனர். இதுவரை 400-க்கும் மேற்பட்ட மக்களுக்கு ஆலோசனை வழங்கியிருக்கிறோம். மிகுந்த பயத்துடன் வருபவர்கள், மருத்துவர்களிடம் பேசிய பிறகு தெளிவாகிவிடுகின்றனர்.<\/p><p>இதன் மூலம் உடல்நிலை சற்று மோசமாக இருப்பவர்களை எல்லாம் உடனடியாகக் கண்டறிந்து மருத்துவமனைக்கு அனுப்பியுள்ளோம். ஆன்லைன் வழியாக நடப்பதால் இதை ஒருங்கிணைக்கும் பணிகளில் சில கல்லூரி மாணவர்களும் ஈடுபட்டுள்ளனர். அதனால் இந்தி, கன்னடம் என்று எந்த மொழியாக இருந்தாலும் மொழிப்பெயர்ப்பு உதவியுடன் அவர்களுக்கு ஆலோசனை வழங்குகிறோம்.<\/p><figure><img src=\"https:\/\/gumlet.assettype.com\/vikatan\/2021-05\/4f6b7166-8ab3-431c-aa32-11575675c720\/IMG_20210527_WA0051.jpg\" \/><figcaption>YANA volunteers<\/figcaption><\/figure><p> ஆலந்துறை என்ற கிராமத்தில் எந்த வசதியும் கிடைப்பதில்லை என்று ஒருவர் ஆதங்கத்துடன் ஆடியோ வெளியிட்டிருந்தார். அவரை ட்ராக் செய்து பேசியதில், அவரும் எங்கள் அணியில் அங்கம் ஆகிவிட்டார். அவர் மூலம் அந்தக் கிராமத்தில் சிலருக்கு ஆலோசனை வழங்கியுள்ளோம்” என்றார்.<\/p><p>மருத்துவர் அகிலா, ``கொரோனாவால் மக்கள் அனைவரும் தனித்துவிடப்பட்டது போன்ற ஒரு சூழலில் இருக்கிறார்கள். அறியாமையால் பலர் காயமடைகின்றனர். தவறான விஷயங்களைப் போட்டு குழப்பிக்கொள்கின்றனர். சுற்றி நடப்பதைப் பார்ப்பதற்கு மிகவும் வேதனையாக இருக்கிறது. யார் என்ன சொன்னாலும் கேட்டு, அதனாலும் சில பாதிப்புகள் ஏற்படுகின்றன. சூடாக ஆவி பிடித்தால் பாதிப்பு இருக்காது என்று சிலர் கூறியதைக் கேட்டு, மூக்கு வெந்துபோய் எல்லாம் வந்தனர் மக்கள்.<\/p><figure><img src=\"https:\/\/gumlet.assettype.com\/vikatan\/2021-05\/d7c38193-2472-4c3d-a05b-5bfd2afcf44c\/IMG_20210527_WA0041.jpg\" \/><figcaption>மருத்துவர் அகிலா<\/figcaption><\/figure><p>கண்ணன், இந்தப் பணியில் இணைந்துள்ள மருத்துவர்கள் என நாங்கள் எல்லாம் பள்ளியில் இருந்து நண்பர்கள். வெளிநாட்டில் இரண்டாவது அலை முடிந்துவிட்டதால், என் மருத்துவ நண்பர்கள் இந்த முன்னெடுப்புக்கு உதவி செய்யத் தயாராக இருந்தனர். எங்களுக்குத் தெரிந்த விஷயங்களைப் பகிர்ந்து கொள்வதற்காகத்தான் இந்த முயற்சி.<\/p><p>அரசாங்க விதிகளை நாங்கள் முழுமையாகக் கடைப்பிடிக்கிறோம். யாருக்கும் மருத்துவக் குறிப்புகள் வழங்குவதில்லை (prescription). காரணம், நாம் அப்படி ஏதாவது கொடுத்து பழைய மருந்தை நிறுத்தி வேறு பாதிப்புகள் வந்துவிடக் கூடாது. அறிவியல் பூர்வமாக எங்களுக்குத் தெரிந்த விளக்கங்களை ஆதாரங்களுடன் எடுத்துக் கூறி வருகிறோம். சரியான தகவல்களைக் கொடுத்தால் ஆபத்தான கட்டத்துக்கு முன்பு காப்பாற்றிவிடலாம் என நம்புகிறோம்.<\/p><figure><img src=\"https:\/\/gumlet.assettype.com\/vikatan\/2021-05\/7eb2516d-d01b-44d8-b3b7-caf3d3857046\/IMG_20210527_WA0043.jpg\" \/><figcaption>மருத்துவர் ஆலோசனை<\/figcaption><\/figure><p>தடுப்பூசி போட்டுக்கொள்வது எந்தளவுக்குப் பயனளிக்கும் என்பதை பல காலகட்டங்களில் பார்த்திருக்கிறோம். அதுகுறித்து விழிப்புணர்வு செய்கிறோம். எங்கள் அணியில் இருப்பவர்கள் மூலம் மருத்துவமனைப் படுக்கைகள், உணவு போன்றவற்றுக்கும் வழிகாட்டுகிறோம்.<\/p><p>இந்தியாவில் எந்த இடத்தில் இருந்து வேண்டுமானாலும் எங்களிடம் ஆலோசனை கேட்கலாம். தயவு செய்து அனைவரும் வீட்டில் இருங்கள். அரசு விதிகளைப் பின்பற்றுங்கள். மக்களை பாதுகாப்பதற்காகத்தான் விதிகள் அமல்படுத்தப்படுகின்றன. எல்லா உயிர்களும் மிக மிக முக்கியம். அருகில் உள்ள ஆரம்ப சுகாதார நிலையங்களில் அடிக்கடி சோதனை செய்து கொள்ளலாம்.<\/p><figure><img src=\"https:\/\/gumlet.assettype.com\/vikatan\/2021-05\/b7ffdc1f-a95d-43ef-b316-3e2332dfd02e\/IMG_20210527_WA0040.jpg\" \/><figcaption>YANA Doctors Team<\/figcaption><\/figure><p> பல்ஸ் ஆக்ஸி மீட்டரை சரியாகப் பயன்படுத்த வேண்டும். <\/p><p>ஆக்ஸிஜன் அளவு 94 இருக்க வேண்டும். 3 நிமிடம் நடந்து விட்டு மீண்டும் செக் செய்ய வேண்டும். <\/p><p>ஆக்ஸிஜனை 94 என்றளவில் சீராக இருக்க வேண்டும்.<\/p><p>மாஸ்கை சரியாக அணியுங்கள்” என்றார்.<\/p><p>குழப்பங்களும் அச்சமும் சூழ்ந்துள்ள இந்தப் பெருந்தொற்று சூழலில் மக்களுக்கு நம்பிக்கையும் விழிப்புணர்வும் கொடுக்கும் இந்த நண்பர்களின் முயற்சிக்கு வாழ்த்துகள்!<\/p><p>YANA-வில் ஆலோசனை பெற்றுள்ள சென்னையைச் சேர்ந்த ஐ.டி ஊழியர், ``நான் டபுள் மாஸ்க் போட்டு மிகவும் பாதுகாப்புடன்தான் இருந்தேன். ஆரம்பத்தில் ஒரு வாரத்துக்கு சளி பிடித்திருந்தது. காய்ச்சல், உடல் வலிதான் அறிகுறி என நினைத்துவிட்டு விட்டேன். ஆனால், ஒரு நாள் இரவு தூங்க முடியவில்லை. காய்ச்சல், உடல்வலி வந்துவிட்டது. டெஸ்ட் எடுத்தேன். பாசிட்டிவ் ஆகிவிட்டது.<\/p><figure><img src=\"https:\/\/gumlet.assettype.com\/vikatan\/2021-03\/9e3b1b26-e73f-4caf-a8d0-a40f3b122b85\/AP21076749634202.jpg\" \/><figcaption>COVID-19<\/figcaption><\/figure><p>என் மனைவிக்கும் பாசிட்டிவாகிவிட்டது. அது சற்று அதிர்ச்சியாகதான் இருந்தது. எங்களின் அடிப்படை தேவைகளுக்கே சிரமப்பட்டோம். நண்பர் மூலமாக YANA பற்றி தெரிந்து ஆலோசனை பெற்றேன். எங்களுடைய சந்தேகங்களை எல்லாம் தெளிவுபடுத்தினர்.<\/p><p>அதன் பிறகு அருகில் இருந்த கேர் சென்டருக்கு வந்துவிட்டோம். எங்களால் மற்றவர்கள் பாதிக்கப்பட்டுவிடக் கூடாது என்பதில் நாங்கள் உறுதியாகவே இருந்தோம். நாங்கள் முயற்சி செய்தே 2 மணி நேரத்தில் மருத்துவரிடம் அப்பாய்மென்ட் கிடைத்துவிட்டது. ஆரம்பத்தில் என்ன செய்தென்று தெரியாமல் இருப்பவர்கள் இவர்களிடம் ஆலோசனை செய்து மிகவும் உதவியாக இருக்கும். <\/p><figure><img src=\"https:\/\/gumlet.assettype.com\/vikatan\/2021-02\/a2fb4a09-262c-4522-a496-1e073d561eb6\/AP21052628012086.jpg\" \/><figcaption>COVID-19 patient\/ Representation Image<\/figcaption><\/figure><p>லேசான அறிகுறி இருந்தாலே டெஸ்ட் எடுத்து தனிமைப்படுத்திக் கொள்வது நல்லது. கொரோனா உறுதியானவர்கள் முதலில் பயப்படக் கூடாது. மருத்துவர்களின் வழிகாட்டுதல்படி சிகிச்சை எடுத்தால் சரியாகிவிடும். நம்மால் அடுத்தவருக்கு பரவக்கூடாது என்ற விழிப்புணர்வு இருந்தாலே போதும். தடுப்பூசியும் போட்டுக் கொள்ளுங்கள்” என்றார்.<\/p><p>உங்கள் கையில் ஸ்மார்ட் போனில் Zoom Application இருந்தால் இந்த ஆலோசனையைப் பெற முடியும். பிறகு, <a href=\"https:\/\/yanaindia.org\/\">https:\/\/yanaindia.org\/<\/a> என்ற இணையதளத்துக்கு சென்று அதில் Make an appointment என்ற இணைப்பை கிளிக் செய்து, உங்கள் தகவல்களை நிரப்பினால் போதும். அடுத்த இரண்டு மணி நேரத்துக்குள் மருத்துவர்களை பிடித்து, இந்த நேரத்தில் Zoom ஆப்பில் வரவும் என்று அதற்கான லிங்கை உங்கள் எண்ணுக்கு அனுப்பிவிடுவார்கள். இதற்கு எந்தக் கட்டணம் வசூலிக்கப்படுவதில்லை.<\/p>","link":"https:\/\/www.vikatan.com\/news\/tamilnadu\/coimbatore-friends-started-yana-initiative-to-guide-people-in-this-pandemic","image":["https:\/\/gumlet.assettype.com\/vikatan\/2021-05\/e4afd14a-7a00-4ec3-8a07-e0ac8080b03c\/IMG_20200415_WA0046.jpg"],"pubdate":"Sat, 29 May 2021 03:30:00 +0000"},{"title":"திண்டுக்கல்: மருத்துவ காப்பீடு திட்டம்; பத்திரிகையாளர்கள் வைத்த கோரிக்கை! -நடவடிக்கை எடுத்த கலெக்டர்","text":"<p>கொரோனா தொற்று நோயால் பாதிக்கப்பட்ட மக்களுக்கு முதலமைச்சரின் மருத்துவ காப்பீடு திட்டத்தின் கீழ் தனியார் மருத்துவமனைகளிலும் சிகிச்சை அளிக்க தமிழகஅரசு ஆணையிட்டுள்ளது. திண்டுக்கல் மாவட்டத்தில் முதலமைச்சரின் மருத்துவ காப்பீட்டுத் திட்டத்தின் கிழ், கொரோனா தொற்று சிகிச்சை மேற்கொள்ள 25 தனியார் மருத்துவமனைகள் அங்கீகரிக்கப்பட்டுள்ளன.  <\/p><figure><img src=\"https:\/\/gumlet.assettype.com\/vikatan\/2021-05\/044321f2-1080-461b-ad5a-f2a079ac15a3\/dgl_5.jpg\" \/><figcaption>விஜயலெட்சுமி - மாவட்ட ஆட்சியர் <\/figcaption><\/figure><p>\"கொரோனா நோயால் பாதிக்கப்பட்ட பொது மக்கள் திண்டுக்கல் மாவட்ட நிர்வாகத்தால் அங்கீகரிக்கப்பட்ட 25 தனியார் மருத்துவமனைகளில் சிகிச்சை மேற்கொள்ளலாம். சிகிச்சைக்கு ஆகும் கட்டணம், முதலமைச்சரின் மருத்துவ காப்பீடுத் திட்டத்தின் கீழ் வழங்கப்படும்\" என மாவட்ட ஆட்சியர் விஜயலெட்சுமி தெரிவித்துள்ளார். <\/p><p>இந்நிலையில், “திண்டுக்கல் மாவட்டத்தில் நாளிதழ், காலமுறை இதழ்களின் செய்தியாளர்கள், புகைப்படக் கலைஞர்கள், தொலைக்காட்சிகளின் செய்தியாளர்கள், வீடியோகிராபர்கள், தாலுகா செய்தியாளர்கள் உட்பட சுமார் 600 பேர் இருக்கிறார்கள். <\/p><figure><img src=\"https:\/\/gumlet.assettype.com\/vikatan\/2021-05\/a5536d3f-4c64-432a-b62b-65d9a7746fd9\/dgl.jpg\" \/><figcaption>மாவட்ட ஆட்சியர் அலுவலகம்- திண்டுக்கல் <\/figcaption><\/figure><p>பத்திரிகையாளர்களை முன்களப் பணியாளர்களாக அரசு அங்கீகரித்துள்ளது. அதனால், மாவட்டத்தில் உள்ள பத்திரிகையாளர்களுக்கு முதலமைச்சரின் மருத்துவ காப்பீடுத் திட்டத்தின் பயன்பெற அதற்கான அடையாள அட்டையை வழங்கிட வேண்டும். இதனால், பத்திரிகையாளர்களின் குடும்ப உறுப்பினர்களும் பயன் பெறுவார்கள்” என பத்திரிக்கையாளர்களின் நலன் கருதி, மாவட்ட ஆட்சியர் விஜயலெட்சுமியிடம் வாட்ஸ் அப் மூலமாகக் கோரிக்கை வைத்தோம்.<\/p><p>உடனே, \"உங்களின் கோரிக்கை பரிசீலனை செய்யப்படும்\" என்று மாவட்ட ஆட்சியர் பதில் அனுப்பினார். தொடர்ந்து நம்மைத் தொடர்பு கொண்ட செய்தி மக்கள் தொடர்புத்துறை அதிகாரி சாலி தளபதி, \"பத்திரிகையாளர்களுக்கு உடனடியாகக் காப்பீடு அட்டை வழங்க மாவட்ட ஆட்சியர் உத்தரவிட்டிருக்கிறார். அடுத்த வாரத்தில் அதற்கான முகாமை நடத்தி அனைவருக்கும் காப்பீடு அட்டை வழங்கலாம். தேவைப்படும் பத்திரிகையாளர்களை அவர்கள் குடியிருக்கும் பகுதிக்கான கிராம நிர்வாக அலுவலரை அணுகி, இத்திட்டத்துக்கான படிவத்தில் கையெழுத்து வாங்கி தயாராக வைக்கச்சொல்லுங்கள்\" என்றார். <\/p><p>இந்தத்தகவல், அனைத்துப் பத்திரிகையாளர்களுக்கும் தெரிவிக்கப்பட்டுள்ளது.பொதுவாக பெரிய பத்திரிகை நிறுவனங்களில் மாவட்ட அளவில் பணிபுரியும் பத்திரிகையாளர்களுக்கு மட்டுமே மருத்துவ காப்பீடு வசதி செய்யப்பட்டிருக்கும். <\/p><figure><img src=\"https:\/\/gumlet.assettype.com\/vikatan\/2021-05\/26fc2306-5d86-4a50-af4e-95d2f91c9b87\/dgl_3.jpg\" \/><figcaption>விஜயலெட்சுமி - மாவட்ட ஆட்சியர்  <\/figcaption><\/figure><p>ஆனால், தாலுகா அளவில் பணிபுரியும் பல பத்திரிகையாளர்களுக்கு அவர்களது நிறுவனத்தின் சார்பில் காப்பீடு வசதி இருப்பதில்லை. இந்நிலையில், அரசின் மருத்துவ காப்பீடு திட்டத்துக்கான அடையாள அட்டை கிடைத்தால் பெரும் உதவியாக அமையும். கோரிக்கை வைத்தவுடன் நடவடிக்கை எடுத்த ஆட்சியருக்கு திண்டுக்கல் மாவட்ட செய்தியாளர்கள் நன்றி தெரிவித்தனர். <\/p>","link":"https:\/\/www.vikatan.com\/news\/tamilnadu\/chief-ministers-free-medical-insurance-scheme-journalists-demand-collector-took-action","image":["https:\/\/gumlet.assettype.com\/vikatan\/2021-05\/c6ff34f2-15f5-4c37-9827-75f7a9222ca1\/dgl_1.jpg"],"pubdate":"Sat, 29 May 2021 03:06:27 +0000"},{"title":"`லாக்டௌன் எங்களுக்கு மட்டும்தானா, பன்னாட்டு நிறுவனங்களுக்கு இல்லையா?' - ஸ்ரீபெரும்புதூர் சர்ச்சை","text":"<p>கொரோனா, சமூகப் பரவல் என்ற அபாய நிலையில் உள்ளதால் தினம்தோறும் உயிரிழப்புகள் அதிகரித்து வருகின்றன. இந்த நிலையில் ஊரடங்கு மட்டுமே தீர்வைத் தரும் என்கிற கட்டாய நிலைக்குத் தள்ளப்பட்டிருக்கிறோம். லாக்டௌன் காரணமாக சிறு, குறு தொழில்கள் முடங்கிவிட்டன. ஏன்... நடைபாதைக் கடைகளைக்கூட அடைக்கச் சொல்லி உத்தரவிட்டிருக்கிறது தமிழக அரசு. ஆனால், பன்னாட்டு நிறுவனங்களான பல்வேறு தொழிற்சாலைகள் எவ்வித கட்டுப்பாடும் இன்றி இரவு, பகலாகச் செயல்பட்டு வருகின்றன என்பதுதான் வேடிக்கை.<\/p><p>சென்னை அருகேயுள்ள ஸ்ரீபெரும்புதூர், படப்பை, மறைமலைநகர் போன்ற பகுதிகளில் ஹூண்டாய், நிசான், ஃபோர்டு, ஜே.கே.டயர்ஸ், அப்போலோ டயர்ஸ் உள்ளிட்ட வாகன உற்பத்தி சார்ந்த தொழிற்சாலைகள் செயல்பட்டு வருகின்றன. இவை தவிர இன்னும் பல்வேறு நிறுவனங்களும் செயல்பட்டுக்கொண்டுள்ளன. இவற்றிலெல்லாம் குறைந்தபட்சம் மூன்று லட்சத்துக்கும் மேற்பட்ட தொழிலாளர்கள் பணிபுரிகிறார்கள்.<\/p><figure><img src=\"https:\/\/gumlet.assettype.com\/vikatan\/2020-03\/3da9aa89-8ac3-4984-b237-5a4db6aae5c0\/20200330062815_EUU2FYWUUAAJYek.jpg\" \/><figcaption>ஆட்டோமொபைல் நிறுவனம்<\/figcaption><\/figure><p>சில நிறுவனங்களில் ஒவ்வொரு ஷிப்ட்டுக்கும் பல்லாயிரக் கணக்கானோர் தினந்தோறும் பணிபுரிகிறார்கள். லாக்டௌன் காலங்களில் மாவட்டம் விட்டு மாவட்டம் செல்லக் கூடாது. ஆனால், காஞ்சிபுரம் மாவட்டத்தில் இருக்கும் இந்தத் தொழிற்சாலைக்கு செங்கல்பட்டு, சென்னை, ராணிப்பேட்டை, திருவள்ளூர், திருவண்ணாமலை உள்ளிட்ட மாவட்டங்களில் இருந்து பேருந்துகள் மூலம் தொழிலாளர்கள் வரவழைக்கப்படுகிறார்கள். இப்படி வந்துசெல்பவர்கள் தினமும் வீடுகளுக்குத் திரும்பும்போது குடும்பத்தினருடனும் அக்கம்பக்கத்தினருடனும் தினசரி தொடர்பில்தான் இருக்கிறார்கள். இதே நிலைதான் மற்ற தொழிற்சாலைகளில் பணிபுரிபவர்களுக்கும்.<\/p><p>இந்த விஷயங்களை வைத்துப் பேசும் செங்கல்பட்டு நகரைச் சேர்ந்த நடைபாதைக் கடை வியாபாரிகள் பலரும், ``நாங்க நடைபாதையில காய்கறிக் கடை போட்டாலோ, இட்லிக் கடை போட்டாலோ கொரோனா பரவும்னு தடுக்குறாங்க. இத்தனைக்கும் நாங்க கடைபோடும் இடம் வெட்டவெளி. அங்கேயே கொரோனா பரவும்னா, தொழிற்சாலைகளுக்குள்ள ஏசி போட்டுக்கிட்டு வேலைபார்க்கும்போது கொரோனா பரவாதா? அந்தத் தொழிலாளர்கள் வீட்டுக்குத் திரும்பும்போது, வீட்ல இருக்குறவங்களுக்கும் கொரோனா பரவாதா?<\/p><p>எங்கள கடைபோட விடலையேங்கற கோபத்துல நாங்க சொல்லல. கொரோனா ஊடரங்குனா... ஒரேயடியா அதை ஒழிக்கற வரைக்கும் எல்லா இடத்துலயும் கட்டுப்பாடு இருக்கணும்கிறதுதானே முக்கியம். அந்தத் தொழிற்சாலைகள்ல பரிசோதனை பண்றதால மட்டும் அதைத் தடுத்துட முடியுமா?'' என்று கேள்வி எழுப்புகிறார்கள்.<\/p><figure><img src=\"https:\/\/gumlet.assettype.com\/vikatan\/2020-08\/e24d103f-08a1-4fe0-bfa2-4cb74bec9cf9\/vikatan_2020_08_a4c7cf73_f299_417f_9cc8_c2bb976f2186_Chennai_lock_new_1.jpg\" \/><figcaption>ஊரடங்கு <\/figcaption><\/figure><p>பன்னாட்டுத் தொழில் நிறுவனங்களில் பணியாற்றும் தொழிலாளர்களுக்குப் பரிசோதனைகள் நடத்தப்படுகின்றன என அவர்கள் சொல்லிக்கொண்டாலும், டெம்ப்ரேச்சர் மற்றும் ஆக்சிஜன் அளவு மட்டுமே பார்க்கப்படுகிறது. அதன் துல்லியம் என்ன என்பதைச் சொல்லித் தெரிய வேண்டியதில்லை. வாசலில் பரிசோதனைக்கு உட்படுத்தப்படுபவருக்கு, உள்ளே சென்றதும்கூட கொரோனா தொற்று ஏற்படக்கூடும். மேலும், கொரோனா அறிகுறிகள் வெளியே தெரிய 4 நாள்களுக்கு மேல் ஆகும் என்று கூறப்படும் நிலையில், யாருக்குத் தொற்று, யாருக்குத் தொற்று இல்லை என்பதை எப்படி அறிவார்கள்? மேலும், சாதாரண நோய்நிலையில் (mild) அறிகுறிகளற்ற ஒரு கொரோனா தொற்றாளர் ஒருவர், அதை மற்றவர்களுக்குப் பரப்பும் ஸ்பிரெட்டர் (spreader) ஆக இருந்தால் என்ன செய்வது? மேலும், தீவிர நிலையில் ஒருவேளை கொரோனா வைரஸ் நுரையீரலுக்குள் புகுந்திருந்தால், தொழிற்சாலை வாயில்களில் நடத்தப்படும் பரிசோதனைகளால் அதைக் கண்டறிய முடியாது. <\/p><p>இந்தச் சூழலில்தான், ``உள்ளூர் தொழிலாளர்கள் உயிரிழந்தாலும் பரவாயில்லை... வெளிநாட்டு நிறுவனங்களுக்கு நட்டம் ஏற்படக் கூடாது என்ற ரீதியில் அரசின் கரிசனம் இருக்கிறது. பன்னாட்டு நிறுவனங்கள், தங்களின் உற்பத்தியை ஒரு மாதம்கூட நிறுத்தி வைக்க முடியாதா? பாரபட்சம் இல்லாத ஊரடங்கு இருந்தால் மட்டும்தான் கொரோனாவைக் கட்டுக்குள் கொண்டு வர முடியும்'' என்று குமுறுகிறார்கள் தொழிற்சாலைகள் இயங்கும் பகுதிகளில் வசிக்கும் மக்கள்.<\/p><figure><img src=\"https:\/\/gumlet.assettype.com\/vikatan\/2021-02\/5cf6b814-6724-49e8-a2b7-8bac2fbef3df\/Tamil_Nadu_PMK_invites_parties_sans_BJP_for_2016_polls_alliance.webp\" \/><figcaption>மருத்துவர் ராமதாஸ்<\/figcaption><\/figure><p>இந்த விஷயம் தொடர்பாக, தனது ட்விட்டர் பக்கத்தில் கருத்துத் தெரிவித்திருக்கும் பா.ம.க நிறுவனர் டாக்டர் ராமதாஸ், ``அத்தியாவசிய தொழிற்சாலைகள் என்கிற பெயரில், அத்தியாவசியமற்ற பல பெரிய தொழிற்சாலைகளும் இயங்க அனுமதிக்கப்படுகின்றன. மின் உற்பத்தி நிலையங்கள், உணவுப்பொருள் தயாரிப்பு ஆலைகள் போன்றவையே அத்தியாவசியப் பொருள் தயாரிப்பு ஆலைகள். அப்படியிருக்க, அத்தியாவசியமற்ற மகிழுந்து ஆலைகள், கண்ணாடி ஆலைகள், உதிரிபாக ஆலைகள் போன்றவை தற்போது இயங்க வேண்டிய தேவை என்ன? இப்படி ஆயிரக்கணக்கில் தொழிலாளர்கள் பணியாற்றும் ஆலைகள் தொடர்ந்து இயங்குவதால், கொரோனா வேகமாகப் பரவுகிறது. அவையெல்லாம் உடனடியாக மூடப்பட வேண்டும். நிறுவனங்களின் லாபத்தைவிட தொழிலாளர்களின் உயிர்கள் முக்கியம்” என்று காட்டமாகக் கூறியிருக்கிறார்.<\/p><p>மறைமலை நகர் கார் தயாரிக்கும் தொழிற்சாலையில், கொரோனா நோய்த்தொற்று அபாயத்துக்கு இடையே நிறுவனம் தங்களைப் பணிக்கு வரச்சொல்லி கட்டாயப்படுத்துவதாக ஊழியர்கள் குற்றம் சுமத்தி போராட்டம் நடத்தியது குறிப்பிடத்தக்கது. இந்நிலையில் ஹுண்டாய், நிஸான் ஆகிய நிறுவனங்கள் இந்த மாத இறுதிவரை தங்கள் உற்பத்தியை நிறுத்தி வைப்பதாக அறிவித்துள்ளன. ஃபோர்டு நிறுவனமும் இரண்டு நாட்களுக்கு பணிகளை நிறுத்துவதாக அறிவித்துள்ளது. ஆனால், மற்ற நிறுவனங்களும் இதே முடிவை எடுக்குமா என்பதும், தமிழக அரசின் முடிவு இதில் என்ன என்பதும் கேள்விக்குறியாக இருக்கிறது.<\/p>","link":"https:\/\/www.vikatan.com\/news\/general-news\/controversy-over-automobile-companies-as-they-continues-their-operations-amidst-lockdown","image":["https:\/\/gumlet.assettype.com\/vikatan\/2021-05\/654c1f4b-26f7-4f78-aaf4-e3c0b602c911\/Screenshot_2021_05_29_at_9_48_12_AM.png"],"pubdate":"Fri, 28 May 2021 14:13:00 +0000"},{"title":"`மண்ணின் மருத்துவத்தை மறத்தல் தகுமோ?' - முதல்வர் ஸ்டாலினுக்கு `கொரோனா’ கோரிக்கை!","text":"<p>டெங்கு வேகமாக பரவிய காலகட்டத்தில், நிலவேம்பு கஷாயம்... கொரோனா வேகமெடுத்தபோது, கபசுர குடிநீர்... போன்ற சித்த மருத்துவ மருந்துகள் மக்களிடையே வேகமெடுத்தன. அப்போதுதான், அரசாங்கத்தின் பார்வையும் இவற்றின் மீது திரும்பி, இந்த இரண்டையும் அரசாங்கமே கையில் எடுத்து, பொதுமக்களிடம் கொண்டு சேர்த்தது. ஆனால், இவை இரண்டும் பல்லாயிரம் ஆண்டுகளாக இங்கே வழக்கத்தில் இருக்கும் சித்த மருந்துகள்தான். இத்தனைக்கும் தமிழக அரசே சித்த மருத்துவக் கல்லூரிகளைத் திறந்து வைத்துள்ளது. <\/p><p>குறிப்பிட்ட மருத்துவமனைகளில் சித்தமருத்துவப் பிரிவுகளையும் நடத்தி வருகிறது. ஆனாலும்கூட, சித்தமருத்துவத்தைவிட, அலோபதி எனப்படும் ஆங்கில மருத்துவமுறைக்குத்தான் தமிழக அரசும் அதிமுக்கியத்துவம் கொடுத்து வருகிறது. இத்தகையசூழலில், `கொரோனா தடுப்பு மற்றும் சிகிச்சைகளில் சித்த மருத்துவத்துக்கும் மத்திய மற்றும் மாநில அரசுகள் உரிய முக்கியத்துவம் கொடுக்க வேண்டும்' என்கிற கோரிக்கை மீண்டும் வலுப்பெறத் தொடங்கியுள்ளது.<\/p><figure><img src=\"https:\/\/gumlet.assettype.com\/vikatan\/2021-05\/41d2b705-f07a-4ba7-9f60-9f8b86463b44\/fd08a4da-89ff-49ca-9926-acc5494a81b4.JPG\" \/><figcaption>கி.வெங்கட்ராமன்<\/figcaption><\/figure><p>``கொரோனா இப்போதுதான் பரபரப்பாக பேசப்படுகிறது. ஆனால், ஈராயிரம் ஆண்டுகளுக்கு மேலாகவே வைரஸ் உள்ளிட்ட நுண்ணியிரிகளால் பரவும் நோய்கள் பற்றி அறிந்து, அதற்கான மருந்துகளை சித்தமருத்துவம் வகுத்து வைத்துள்ளது. இப்படி இன்னும் பற்பல கொடிய நோய்களுக்கும் மருந்துகளைக் கண்டறிந்து வைத்துள்ளனர் நம் முன்னோர்கள். ஆங்கில மருத்துவம் உள்ளிட்ட பிற மருத்துவமுறைகள் இங்கே பரவாத காலகட்டத்திலிருந்தே நம் முன்னோர்களை வாழவைத்து, தலைமுறை தலைமுறையாக தழைக்க வைத்துக் கொண்டிருப்பதும் சித்த மருத்துவமே. இதன் பலன் கண்கூடு என்பதை மக்களின் பட்டறிவுகளும், அறிவியலாளர்களின் ஆய்வுகளும் உணர்த்துகின்றன'' என்று சொல்லும் தமிழக உழவர் முன்னணி ஆலோசகரும் தமிழ்த் தேசியப் பேரியக்கத்தின் பொதுச்செயலாளருமான கி.வெங்கட்ராமன், இது தொடர்பாக சில முக்கிய ஆலோசனைகளையும் தமிழக அரசை நோக்கி முன்வைக்கிறார்.<\/p><p>``சென்ற ஆண்டு பரவிய முதல் அலையின்போதே சித்தமருத்துவத்தின் மகத்துவத்தை மக்கள் உணர ஆரம்பித்தார்கள். தற்போதைய இரண்டாம் அலையும் சித்த மருத்துவம் மட்டுமல்லாது... இயற்கை மருத்துவம், ஓமியோபதி போன்ற மாற்றுமருத்துவ முறைகளின் முதன்மையான தேவையை வலியுறுத்தவே செய்கின்றன. தமிழ்நாடு அரசு ஓரளவு இதை உணர்ந்திருந்தாலும், இத்திசையில் அதன் செயல்பாடுகள் இன்னும் வேகம் பெறவேண்டியிருக்கிறது என்பதுதான் உண்மை. அலோபதி மருத்துவமுறை பற்றி மட்டுமே அனைவரும் பேசிக் கொண்டிருப்பதால், மாற்றுமுறை மருத்துவத்தின் மீது கவனம் திரும்புவதில்லை. ஆங்காங்கே தன்னார்வமாக சொந்த முயற்சியில் கொரோனா நோய்த் தடுப்பிலும், சிகிச்சையிலும் பணியாற்றி வரும் சித்த மருத்துவர்களுக்கு போதிய ஊக்கம் தரப்படவில்லை. உடனடியாக கோவிட் 19 சிகிச்சையில் சித்தமருத்துவத்தின் தேவையைப் பயன்படுத்திக் கொள்ளவேண்டும். <\/p><figure><img src=\"https:\/\/gumlet.assettype.com\/vikatan\/2020-06\/3f965261-9178-474a-b60e-262cabcd14f8\/siddha_1.jpg\" \/><figcaption>சித்த மருத்துவம்<\/figcaption><\/figure><p>அரசு துறைகளின் வழியாகவும், தொண்டு அமைப்புகளின் துணை கொண்டும் வீடுதோறும் கபசுர குடிநீர் சூரணம், நிலவேம்பு பொடி, ஆடாதொடை மணப்பாகு உள்ளிட்ட கோவிட் 19-க்கான மருந்துகளை விரிவான அளவில் வழங்குவதற்கு போர்க்கால முனைப்போடு பணிகள் முடிக்கிவிடப் படவேண்டும். சித்தமருந்துகள் என்றதும் மருந்துகளாக மட்டுமே பார்க்கத் தேவையில்லை. உணவே மருந்து, மருந்தே உணவு என்பதுதான் சித்த மருத்துவத்தின் அடிநாதம். அந்த வகையில், உணவுப் பழக்கம், உணவுகள், உணவு முறைகள் மூலமாகவும் நோய்களுக்கு எதிரான போரை நடத்தும் வகையில் விழிப்பு உணர்வு பரப்புரைகளும் விரிவான அளவில் மேற்கொள்ளப்பட வேண்டும்'' என்று சொன்ன வெங்கட்ராமன்,<\/p><p>சித்த மருத்துவமனை``எதிர்காலத்தில் எந்தவிதமான மருத்துவ பேரிடர்கள் வந்தாலும், சித்தமருத்துவத்தின் துணையோடு போராடும் அளவுக்கு அந்தத் துறையைப் பலப்படுத்த வேண்டும் என்பதுதான் மிகமிக முக்கியம்'' என்று சொல்லி அதற்கான காரணங்களையும் அடுக்கினார்.<br \/>``கொரோனா மட்டுமல்ல, எதிர்காலத்தில் இன்னும் பல நோய்களும் தாக்கக்கூடும். அதேபோல, ஆயிரம் ஆண்டுகளாக பற்பல நோய்களும் இங்கே பரவித்தான் கிடக்கின்றன. அவற்றுக்கெல்லாம் சித்த மருந்துகளைப் பயன்படுத்த ஊக்குவிக்க வேண்டும். அதாவது, இப்போது உள்ளதைவிட பல மடங்குக்கு சித்தமருந்துகளுக்கு முக்கியத்துவம் தரவேண்டும். மாவட்டம்தோறும் சித்த மருத்துவமனைகளை அரசு நிறுவ வேண்டும். இப்போது உடனடியாக அரசு மருத்துவமனைகளில் இயங்கும் சித்த மருத்துவ பிரிவை, குறைந்தது 100 படுக்கை வசதி உள்ள பிரிவுகளாக வலுப்படுத்த வேண்டும். அரசு முதன்மைச் சுகாரதார மையங்களில் சித்த மருத்துவர்கள் அன்றாடம் வருகை புரிவதை உறுதி செய்ய வேண்டும்.<br \/><\/p><figure><img src=\"https:\/\/gumlet.assettype.com\/vikatan\/2021-05\/932c04f7-2518-4099-8ac5-e51f8f321988\/1a2b0cdf-7ba0-481a-b370-c3cb2756940f.jpg\" \/><figcaption>சித்த மருத்துவம்<\/figcaption><\/figure><p>அடுத்த ஓரிரு ஆண்டுகளில் குறைந்தது மூன்று மாவட்டங்களுக்கு ஒரு சித்த மருத்துவக் கல்லூரி 100 மாணவர்கள் சேர்க்கைக்கான இடத்தோடு உருவாக்கப்பட வேண்டும். சித்த மருத்துவத்துக்கென்று தனியாக ஒரு பல்கலைக்கழகமும் நிறுவப்பட வேண்டும். இந்த விஷயங்களில் தமிழக அரசு தன் கவனத்தைப் பதிப்பதுதான் தமிழகத்துக்கு நல்லது. காரணம், சித்தமருத்துவம் என்பது நம் மண்ணின் மருத்துவம். இந்த மண்ணில் வாழும் மக்களுக்கு ஏற்ற மருத்துவம். இதை மட்டும் உணர்ந்துகொண்டால் போதும், நான் சொல்வதிலிருக்கும் உண்மைகள் புரிந்துவிடும்’’ என்று கைகூப்பி முடித்தார் வெங்கட்ராமன்.<\/p>","link":"https:\/\/www.vikatan.com\/news\/healthy\/govt-should-give-more-importance-to-siddha-other-alternative-medicine-says-activist","image":["https:\/\/gumlet.assettype.com\/vikatan\/2021-05\/4e8fbe03-a433-459f-bf78-6d2313f0874c\/vikatan_2021_05_393d4b86_be0c_4636_b9ea_87507931e00d_JPG406.jpg"],"pubdate":"Fri, 28 May 2021 13:45:29 +0000"},{"title":"தஞ்சாவூர்: சிகிச்சைக்காக வந்த கர்ப்பிணிப் பெண்; ஆட்டோ டிரைவருக்கு அபராதம் விதித்த போலீஸ்!","text":"<p>கொரோனா ஊரடங்கிலும் மருத்துவ சிகிச்சைக்கு செல்பவர்கள் தடையின்றி செல்லலாம் என அரசு அறிவித்துள்ள நிலையில், பாபநாசம் பகுதியிலிருந்து  தஞ்சாவூருக்குக் கர்ப்பிணிப் பெண் ஒருவரை சிகிச்சைக்காக அழைத்து வந்த ஆட்டோ டிரைவரிடம், போலீஸ் பெண் எஸ்.ஐ  ஒருவர், மாஸ்க்கை சரியாகப் போடவில்லை எனக் கூறி ரூ.200 அபராதம் வசூல் செய்த சம்பவம் அதிர்ச்சியை ஏற்படுத்தியிருக்கிறது.<\/p><p>தமிழகத்தில் கொரோனா வேகமாகப் பரவி வருவதையடுத்து தமிழக அரசு கொரோனாவை கட்டுக்குள் கொண்டு வருவதற்காக வரும் 31-ம் தேதி வரை தளர்வுகளற்ற ஊரடங்கை அறிவித்து, அது கடைப்பிடிக்கப்பட்டு வருகிறது. பால் மற்றும் மருத்துவம் உள்ளிட்ட அத்தியாவசியத் தேவைகளுக்கு மட்டும் வெளியே செல்ல அனுமதியளித்துள்ளது. மருத்துவ சிகிச்சைக்காக செல்பவர்களைத் தடுக்காமல் அனுமதிக்க வேண்டும் எனவும் அரசு குறிப்பிட்டுள்ளது.<\/p><figure><img src=\"https:\/\/gumlet.assettype.com\/vikatan\/2021-05\/84f3cc42-6c4d-4309-9d3d-be2da7ce3716\/33cf92db_4ae3_49f1_8517_4c956f0d67f4.jpg\" \/><figcaption>கணவருடன் கர்ப்பிணிப் பெண்<\/figcaption><\/figure><p>பொதுமக்கள் ஊரடங்கு நேரத்திலும் அவசியமில்லாமல் வெளியே செல்வதைத் தடுப்பதற்காக போலீஸ் குழுக்கள் தீவிர கண்காணிப்பில் ஈடுபட்டு வருகின்றன. அனுமதி இன்றியும், உரிய ஆவணங்கள் இல்லாமலும் வெளியே சுற்றுபவர்களின் வாகனங்களை போலீஸார் பறிமுதல் செய்கின்றனர். தஞ்சாவூரில் அனுமதியில்லாமல் வெளியே சுற்றிய ஆயிரத்துக்கும் மேற்பட்டோரின் டூவீலர்கள் பறிமுதல் செய்யப்பட்டுள்ளன.<\/p><p>இந்நிலையில் அய்யம்பேட்டையிலிருந்து தஞ்சாவூருக்கு சத்யா என்ற கர்ப்பிணிப் பெண் மற்றும் அவரின் கணவர் சங்கர் ஆகியோரை, கோவிந்தராஜ் என்ற ஆட்டோ டிரைவர் சிகிச்சைக்காக மருத்துவமனைக்கு அழைத்து வந்தார். அப்போது கண்காணிப்புப் பணியிலிருந்த போலீஸ், ஆட்டோ டிரைவர் கோவிந்தராஜிடம் மாஸ்க்கை சரியாகப் போடவில்லை எனக் கூறி ரூ. 200 அபராதம்  வசூல் செய்தது பரபரப்பை ஏற்படுத்தியுள்ளது.<\/p><p>இது குறித்து கர்ப்பிணி பெண் சத்யா கூறுகையில், ``நான் என் கணவர் சங்கர்கூட அய்யம்பேட்டை கீழ வீதியில வசிக்கிறேன். இப்போ கர்ப்பிணியா இருக்கும் நான், தஞ்சாவூர்ல இருக்குற தனியார் மருத்துவமனையில ஒரு டாக்டர்கிட்ட சிகிச்சை எடுத்துட்டு வர்றேன். இந்நிலையில், மாதந்தர பரிசோதனைக்காக நானும் கணவரும் ஆட்டோவில் தஞ்சைக்கு வந்தோம்.<\/p><p>கோடியம்மன் கோயில் பக்கத்துல வந்தப்போ, அங்க பாதுகாப்புப் பணியில ஈடுபட்டிருந்த போலீஸார் ஆட்டோவை வழிமறிச்சாங்க. அப்போ என் கணவர் மருத்துவமனைக்குப் போவதா சொல்லி, மருத்துவ ரிப்போர்ட்டுகளைக் காண்பிக்க, ஆட்டோவை  அனுமதிச்சாங்க. அதேபோல ஆட்டோ கரந்தைப் பகுதிக்குப் போனப்போ, அங்க பணியிலிருந்த பெண் போலீஸ் எஸ்.ஐ. ஒருவர் ஆட்டோவை நிறுத்தினார்.<\/p><p>`ஆட்டோல எங்க போறீங்க?'னு கேட்டார். என் கணவர், நான் கர்ப்பமா இருப்பதைக் கூறி, பரிசோதனைக்காகப் போவதைச் சொன்னார். ஆட்டோ டிரைவர் கோவிந்தராஜ் தன்கிட்ட இருந்த ஆவணங்களைக் காண்பித்தார். ஆனா, அதையெல்லாம் காதுல வாங்காத போலீஸ் எஸ்.ஐ, `இ-பாஸ் இல்லாம எப்படி வர்றீங்க?'னு கேட்டார். மருத்துவக் காரணங்களுக்காகப் போறதுக்கு இ-பாஸ்  தேவையில்லனு அரசு சொல்லியிருக்கே'னு சொன்னோம். அதைக் காதுல வாங்காம, நாங்க மூணு பேரும் முகக்கவசம் சரியாக அணிந்திருந்தும், ஆட்டோ டிரைவர் சரியா மாஸ்க் போடலைன்னு சொல்லி ரூ.200 அபராதம் வசூலித்தார். <\/p><figure><img src=\"https:\/\/gumlet.assettype.com\/vikatan\/2021-05\/5ba00f10-0e6a-44ee-b54c-0795d322b663\/a4d2e0c9_8804_4fa1_9478_39f1829e7511.jpg\" \/><figcaption>போலீஸ் அபராதம் விதித்த ஆட்டோ டிரைவர்<\/figcaption><\/figure><p>அபராதம் கட்டவில்லைன்னா ஆட்டோவை பறிமுதல் செய்துவிடுவதாவும் எச்சரித்தார். அந்த ஆட்டோ டிரைவர் எங்களுக்காகத்தானே வந்தார்னு, அவருக்காக நாங்க அந்த ரூ.200 கட்டினோம். அதுக்கான ரசீதைக் கொடுத்தார். நாங்க மருத்துவமனைக்குப் போனோம். <\/p><p>பெண் போலீஸ் ஒருத்தரே, கர்ப்பிணினு சொல்லியும் நாங்க பயணம் செய்றதோட நோக்கத்தைப் புரிஞ்சுக்காம அபராதம் வசூலிச்சது வேதனையா இருக்கு'' என்றார்.<\/p><p>ஆட்டோ டிரைவர் கோவிந்தராஜ் கூறுகையில், ``அரசு அறிவித்துள்ள ஊரடங்கை நாங்க மதிக்கிறோம். கொரோனா  நேரத்துல மருத்துவமனைக்குப் போறதுக்காகப் பலரும் கூப்பிடும்போது, அதைத் தவிர்க்க முடியாம, கொரோனா ஆபத்துக்கு மத்தியிலதான் ஆட்டோ ஓட்டுறோம். ஆனா, கர்ப்பிணி பெண்ணை அழைச்சுட்டு வந்த எனக்கு, மாஸ்க் சரியா போடலைன்னு ஒரு காரணம் சொல்லி அபராதம் விதிச்சதுடன், கடுமையாவும் நடந்துகிட்டாங்க. இனி யாராச்சும் ஆஸ்பத்திரிக்குப் போகணும்னு கூப்பிட்டாக்கூட யோசிக்கிற நிலையை போலீஸ் உருவாக்கிட்டாங்க'' என்றார். <\/p>","link":"https:\/\/www.vikatan.com\/news\/tamilnadu\/thanjavur-si-fined-auto-driver-who-took-pregnant-lady-to-hospital-during-lockdown","image":["https:\/\/gumlet.assettype.com\/vikatan\/2021-05\/d5c72b3e-fd71-41b0-890d-b745e63e874a\/7a13ce3a_2e26_4c74_9079_8aceb91af0c4.jpg"],"pubdate":"Fri, 28 May 2021 12:49:47 +0000"},{"title":"மதுரை: மகன் வீட்டு விழா;  ஸ்டாலினை சந்திக்கும் திட்டமா?! - அழகிரியின் சென்னை பயணமும் கேள்விகளும்?","text":"<p>மகன் வீட்டு விழாவில் கலந்துகொள்ள சென்னை சென்றுள்ள மு.க.அழகிரி, முதலமைச்சர் மு.க.ஸ்டாலினை சந்திப்பாரா என்ற எதிர்பார்ப்பில் அவரின் ஆதரவாளர்கள் உள்ள நிலையில், கோவிட் ஊரடங்கில் இ-பதிவு செய்து பயணம் மேற்கொண்டாரா அல்லது முதலமைச்சரின் சகோதரர் என்ற தகுதியில் சென்றாரா என்ற சர்ச்சையும் எழுந்துள்ளது.<\/p><figure><img src=\"https:\/\/gumlet.assettype.com\/vikatan\/2021-01\/2d4bc8ce-5570-403b-8185-5c3efb85b750\/DSC_7567.JPG\" \/><figcaption>மு.க.அழகிரி<\/figcaption><\/figure><p>முன்னாள் மத்திய அமைச்சர் மு.க.அழகிரியும் அவருடைய ஆதரவாளர்களும் திமுகவிலிருந்து கடந்த 7 வருடங்களாக நீக்கி வைக்கப்பட்டுள்ளனர்.<\/p><p>திமுகவையும், ஸ்டாலினையும் கடுமையாக விமர்சித்து வந்த நிலையில் தேர்தலில் திமுகவின் வெற்றிக்கு ஸ்டாலினுக்கு வாழ்த்து தெரிவித்தும், பதவியேற்பு விழாவுக்கு மகனை அனுப்பி வைத்தும்  சமாதானக் கொடியை பறக்க விட்டார் மு.க.அழகிரி.<\/p><p>இதனால் அழகிரி ஆதரவாளர்கள் மகிழ்ச்சி அடைந்தனர். அழகிரியுடன் ஸ்டாலின் படத்தை இணைத்து வாழ்த்து விளம்பரங்கள் செய்தனர்.  ஆனால், அழகிரியையோ அவர் ஆதரவாளர்களையோ மீண்டும் திமுகவில் சேர்த்துக் கொள்ளும் எந்த நடவடிக்கையும் இதுவரை எடுக்கப்படவில்லை.<\/p><p>கடந்த வாரம் கொரோனா ஆய்வுக்காக மதுரை வந்திருந்த மு.க.ஸ்டாலின் மு.க.அழகிரியை சந்திப்பார் என்று தகவல் பரவியது. கட்சி சீனியர்களின் ஆலோசனையால் அந்த சந்திப்பு தவிர்க்கப்பட்டதாக சொல்லப்பட்டது.<\/p><figure><img src=\"https:\/\/gumlet.assettype.com\/vikatan\/2019-05\/3b3defbd-9094-48b7-aa33-2c6cf055e2f2\/73103_thumb.jpg\" \/><figcaption>மு.க.ஸ்டாலின் - மு.க.அழகிரி<\/figcaption><\/figure><p>மு.க.அழகிரிக்கு கட்சியிலும் மக்கள் மத்தியிலும் செல்வாக்கு இல்லயென்பது கடந்த தேர்தல்களில் தெரிந்து விட்டது. அவரை சேர்ப்பதால் கட்சிக்கு எந்த பயனும் இல்லை. மாறாக சர்ச்சையும் கட்சியில் குழப்பமும்தான் ஏற்படும் என்று ஸ்டாலின் குடும்பத்தினர் தெரிவித்துள்ளதால் அழகிரியை ஏற்றுக்கொள்ள ஸ்டாலின் தயக்கம் காட்டுவதாக கட்சியினர் சொல்கிறார்கள்.<\/p><p>இந்த நிலையில்தான் நேற்று காலை மதுரையிலிருந்து கிளம்பி சென்னை சென்றுள்ளார் மு.க.அழகிரி. அங்கு வசிக்கும் மகன் துரை தயாநிதிக்கு இரண்டாவது குழந்தை பிறந்துள்ளது. இக்குழந்தையின் பெயர் சூட்டும் விழாவை உறவினர்களை அழைத்து நடத்த திட்டமிட்டுள்ளார் அழகிரி.<\/p><p>இன்று நடக்கும் இந்த விழாவில் அழகிரி குடும்பத்தினர், ஸ்டாலின் குடும்பத்தினர், செல்வி மற்றும் தமிழரசு குடும்பத்தினர் அனைவரும் கலந்துகொள்கிறார்களாம். இந்த நிகழ்ச்சியில் ஸ்டாலின் கலந்துகொண்டால் அப்போது அழகிரி அவருடன் சந்தித்து பேசலாம் என்று சொல்லப்படுகிறது. இன்று சந்திப்பு நடைபெற வாய்ப்பு அமையவில்லை என்றால் இன்னும் சில நாட்களில் கோபாலபுரம் வீட்டில் சந்திப்பு நடைபெறும் என்று கட்சியினர் உறுதியாக கூறுகிறார்கள்.<\/p><figure><img src=\"https:\/\/gumlet.assettype.com\/vikatan\/2021-01\/924ac3c2-9b9f-45f0-a27e-818f0044e123\/DSC_7499.JPG\" \/><figcaption>மு.க.அழகிரி<\/figcaption><\/figure><p>அழகிரியின் சென்னை பயணம் கட்சியினரால் ஆவலுடன் எதிர்பார்க்கப்படுகிறது. அதேநேரம், ஊரடங்கு கட்டுப்பாடு நடைமுறையில் உள்ள நிலையில், அழகிரி இ-பதிவு செய்து பயணித்தாரா? அப்படி பதிவு செய்திருந்தால் என்ன காரணத்தை குறிப்பிட்டு சென்றார்? என்பதை அதிமுகவினர் சர்ச்சையாக்க திட்டமிட்டு வருகிறார்களாம். இந்நிலையில், முன்னாள் மத்திய கேபினட் அமைச்சர், முன்னாள் முதலமைச்சரின் மகன், இன்னாள் முதலமைச்சரின் சகோதரர் என்ற அடிபடையில் அவர் எங்கும் பயணம் செய்ய அனுமதி உள்ளது என்கிறார்களாம் அழகிரி ஆதரவாளர்கள்.<\/p>","link":"https:\/\/www.vikatan.com\/news\/politics\/mk-azhakiri-chennai-visit","image":["https:\/\/gumlet.assettype.com\/vikatan\/2020-12\/86b37b01-e38d-4ed7-b02f-c643983c8940\/5fe1d55f1a1bd.jpg"],"pubdate":"Fri, 28 May 2021 11:03:46 +0000"},{"title":"ஊரடங்கில் சுற்றித் திரிந்தவர்களை ஆம்புலன்ஸில் ஏற்றும் தாசில்தார்! - பதறும் அருப்புக்கோட்டை மக்கள்","text":"<p>தற்போதைய தளர்வுகளில்லா முழு ஊரடங்கில் அத்தியாவசிய தேவைகள், சேவைகளுக்காகச் செல்பவர்கள் தவிர மற்றவர்கள் மாவட்டத்திற்குள்ளும், மாவட்டம் விட்டு மாவட்டம் செல்லவும் இ-பதிவுச் சான்றிதழ் பெற வேண்டும் என அறிவுறுத்தப்பட்டுள்ளது. ஆனால், ஊரடங்கை மீறி வருவோரை போலீஸார், வருவாய்த்துறையினர் எச்சரித்தும், அபராதம் விதித்தும், சில நேரங்களில் வாகனங்களைப் பறிமுதல் செய்தும் வருகின்றனர். <\/p><figure><img src=\"https:\/\/gumlet.assettype.com\/vikatan\/2021-05\/8d0d92b9-d8cd-4799-83cb-69e002563292\/tas_4.jpg\" \/><figcaption>வலுக்கட்டாயமாக ஏற்றப்படும் மக்கள்<\/figcaption><\/figure><p>இந்நிலையில், விருதுநகர் மாவட்டம் அருப்புக்கோட்டையில் ஊரடங்கினை மீறி சாலைகளில் பைக்குகளில் செல்வோரை நிறுத்தி அவர்களிடம் காரணம் கேட்கிறார் அருப்புக்கோட்டை தாலுகா தாசில்தார் ரவிச்சந்திரன். அதில், அவசியமில்லாமல் சுற்றித் திரிந்தவர்கள், மாஸ்க் அணியாமல் சென்றவர்களை வலுக்கட்டாயமாக ஆம்புலன்ஸில் ஏற்றி அரசு மருத்துவமனைக்கு கொரோனா பரிசோதனைக்காக அனுப்பி வருகிறார். இதனால், ஆம்புலன்ஸைக் கண்டாலே மக்கள் அலறி அடித்துக்கொண்டு ஓடுகிறார்கள்.<\/p><p>ஆம்புலன்ஸில் ஏற்றப்பட்டவர்கள் சிலரிடம் பேசினோம், “அத்தியாவசியத் தேவையான ஆவின் பால் கடை, மெடிக்கல் ஸ்டோருக்குப் போகலாம்னு அரசே சொல்லியிருக்கு. ஆனா, தாசில்தார் ரவிச்சந்திரன் ரோடுல போற வர்றவங்களை நிப்பாட்டி காரணமே கேட்காம ஓரமா நிற்கச் சொல்றார். பத்து பேரு வரைக்கும் ஆட்கள் சேர்ந்ததும், ஓரமா நிப்பாட்டியிருக்குற ஆம்புலன்ஸை வரச் சொல்லி வலுக்கட்டாயமா ஆம்புலன்ஸுக்குள்ள ஏத்துறாரு. இதுல, மாஸ்க் போடாதவங்களும் ஏத்தப்படுறாங்க. வயசானவங்களும் ஏத்தப்படுறாங்க. சமூக இடைவெளின்னு சொல்றாங்க. ஒத்த ஆம்புலன்ஸுக்குள்ள பத்து பேர் வரை அடைச்சா என்ன ஆகும்? இதனால கொரோனா பரவாதா? அந்த ஆம்புலன்ஸ் தனியார் டிரஸ்ட்டைச் சேர்ந்தது. <\/p><figure><img src=\"https:\/\/gumlet.assettype.com\/vikatan\/2021-05\/05fa2ae2-85a8-44ec-9f73-534de772119c\/tas_3.jpg\" \/><figcaption>புலம்பும் மக்கள்<\/figcaption><\/figure><p>ஆபத்துக் காலத்துல மருத்துவ சிகிச்சைக்காக பாதிக்கப்பட்டவர்களை அரசு மருத்துவமனைக்கு சீக்கிரமாப் போகணும்னுதான் அந்த ஆம்புலன்ஸை இந்தக் கொரோனா காலகட்டத்துலயும் இலவச சேவைக்காக கொடுக்கப்பட்டிருக்கு. இந்த சூழ்நிலையில ரோடுல போறவங்களை ஆம்புலன்ஸுல ஏத்தி ரவுண்டு அடிப்பதற்காக பயன்படுத்தினா எப்படி? ஆம்புலன்ஸைப் பார்த்தாலே எல்லோருக்கும் பயம் ஏற்படுது இயல்பு. ஆம்புலன்ஸிற்குள் ஏற்றப்பட்டதால் எங்களுக்கு கொரோனா பாதிப்பு ஏற்பட்டால் அதற்கு யார் பொறுப்பு” என்றனர்.<\/p><p>அருப்புக்கோட்டை தாசில்தார் ரவிச்சந்திரனிடம் பேசினோம், “முழு ஊரடங்கு அமல்படுத்தப்பட்டும், கொரோனா தொற்றின் பாதிப்பை உணராமல் அநாவசியமாக மக்கள் வெளியில் சுற்றிக் கொண்டுதான் இருக்கிறார்கள். பலமுறை எச்சரிக்கை செய்தும் கேட்டபாடில்லை. மக்களிடம் ஒரு பயத்தை உருவாக்க வேண்டும். கொரோனா தொற்றால் பாதிக்கபப்ட்டவர்களின் பாதிப்புகளை உணர்த்த வேண்டும் என்ற நோக்கத்தில்தான் ஆம்புலன்ஸில் ஏற்றப்பட்டார்கள்” என்று மட்டும் சொன்னார். இதுகுறித்து தூத்துக்குடியைச் சேர்ந்த மூத்த வழக்கறிஞரும், மக்கள் மேம்பாட்டுக் கழகத்தின் அமைப்பாளருமான அதிசயகுமாரிடம் பேசினோம், ”கொரோனா தொற்றைக் கட்டுப்படுத்துவதற்காகத்தான் அரசு முழு ஊரடங்கு உத்தரவைப் பிறப்பித்துள்ளது. <\/p><figure><img src=\"https:\/\/gumlet.assettype.com\/vikatan\/2021-05\/22fba92d-2a50-4f26-8ab2-b2d620a686a4\/tas_1.jpg\" \/><figcaption>தாசில்தார் ரவிச்சந்திரன்<\/figcaption><\/figure><p>அதை மீறி, அவசியமில்லாமல் சாலைகளில் சுற்றித் திரிபவர்களை எச்சரித்து அவர்களிடமிருந்து அபராதம் விதிக்கலாம். தேவைப்பட்டால் வாகனத்தைப் பறிமுதல் செய்யலாம். வழக்குகூடப் பதிவு செய்யலாம். சமூக இடைவெளியைப் பின்பற்ற வேண்டும், முகக்கவசம் அணிய வேண்டும் என அரசு வலியுறுத்தி வரும் நிலையில், அதை செயல்படுத்த வேண்டிய நிலையில் இருக்கும் ஒரு அரசு அதிகாரியே அத்தொற்று ஏற்பட வழிவகுக்கும் வகையில் ஆம்புலன்ஸில் ஏற்றுவது என்பது தவறானது. பெரும் தொற்று நோய்ப் பரவல் சட்டத்தின் மீது அரசு அவர் மீது நடவடிக்கையே எடுக்கலாம்” என்றார். <\/p>","link":"https:\/\/www.vikatan.com\/news\/tamilnadu\/in-aruppukottai-officer-warning-people-by-taking-them-in-ambulance","image":["https:\/\/gumlet.assettype.com\/vikatan\/2021-05\/a52955e2-88a5-4aa1-b948-2d367e83c0cb\/tas.jpg"],"pubdate":"Fri, 28 May 2021 10:41:16 +0000"}]