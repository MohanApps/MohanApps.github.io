[{"title":"மூணாறு: நிலச்சரிவில் எஜமானர்களைத் தேடிய நாய்... உரியவர்களிடம் சேர்ந்துவிட்ட நெகிழ்ச்சிக் கதை!","text":"<p>இடுக்கி மாவட்டம் மூணாறு அருகே உள்ளது கண்ணன் தேவன் தேயிலை எஸ்டேட். பல ஆயிரம் ஏக்கர் பரப்பளவுகொண்ட இந்த தேயிலை எஸ்டேட்டில், நூற்றுக்கணக்கான தொழிலாளர்கள் வேலை பார்த்து வருகின்றனர். தேயிலைத் தோட்டங்களுக்கு நடுவே, அவர்களுக்கான குடியிருப்புகளைக் கட்டிக்கொடுத்துள்ளது எஸ்டேட் நிர்வாகம். 30 வீடுகளைக் கொண்ட அப்படியான ஒரு குடியிருப்புதான்... பெட்டிமுடி.<\/p><figure><img src=\"https:\/\/gumlet.assettype.com\/vikatan\/2020-09\/167852a6-b30a-481f-ae03-7b59e41f6bf3\/IMG_20200809_WA0043.jpg\" \/><figcaption>பெட்டிமுடி<\/figcaption><\/figure><p>Also Read: <a href=\"https:\/\/www.vikatan.com\/news\/accident\/still-four-bodies-not-found-in-pettimudi-search-operation\">மூணாறு: மீட்கப்படாத நான்கு உடல்கள்... அதிர்ச்சியளித்த அறிக்கை! - துயரத்தில் பெட்டிமுடி மக்கள்<\/a><\/p><p>கடந்த 2020-ம் ஆண்டு ஆகஸ்ட் மாதம் 6-ம் தேதி இரவு பெய்த கனமழை, பெட்டிமுடி மக்களை காவு வாங்கும் என யாரும் நினைத்திருக்கவில்லை. நாள் முழுவதும் தேயிலைத் தோட்டத்தில் கால் கடுக்க நின்று இலைபறித்துவிட்டு வீடு திரும்பியவர்கள், இரவு உணவு அருந்திய பின்னர் அனைவரும் உறங்கிக்கொண்டிருந்தனர்.<\/p><p>சுமார் 11.30 மணிக்கு, பெரிய சத்தம் ஒன்று கேட்க, உறக்கத்தில் இருந்த அனைவரும் கண்விழிப்பதற்குள், பெரிய பெரிய பாறைகள் உருண்டு வந்து வீடுகளை உடைத்து நொறுக்கியது. அதன் மீது மணல் சரிந்து குவிந்தது. தொடர்மழை, தேயிலை எஸ்டேட்டின் ஒரு பகுதியை வலுவிழக்கச் செய்து, நிலச்சரிவை ஏற்படுத்தியிருந்தது. <\/p><figure><img src=\"https:\/\/gumlet.assettype.com\/vikatan\/2020-09\/f5d23b44-13ff-433c-af02-9fc959d8d4be\/IMG_20200818_WA0123.jpg\" \/><figcaption>பெட்டிமுடி<\/figcaption><\/figure><p>11 பேர் அதிஷ்டவசமாகப் பிழைத்தாலும், குழந்தைகள், கர்ப்பிணிகள், பெண்கள், முதியவர்கள் உட்பட 70 பேர் மண்ணில் புதைந்துபோயினர். தகவல் அறிந்து, மீட்புப்படை சம்பவ இடத்திற்கு வர மறுநாள் மதியம் ஆனது. வனத்துறை, வருவாய்த்துறை, பேரிடர் மீட்புப் படை, தன்னார்வலர்கள் என சுமார் 500 பேர், தொடர்ச்சியாக 1 மாதம் மீட்புப் பணியில் ஈடுபட்டனர். நாள்தோறும் உடல்கள் தோண்டி எடுக்கப்பட்டன. 4 பேரின் உடல்கள் இப்போதுவரை மீட்கப்படவில்லை.<\/p><p>பெட்டிமுடி கோர சம்பவத்தில், மீட்புப்பணியின் போக்கை `குவி’ என்ற வளர்ப்பு நாய் மாற்றியது என்றே சொல்ல வேண்டும். சம்பவம் நடந்த மறுநாள் மீட்புப் பணி துவங்கப்பட்டது. மணல் குவியல்களுக்குள் இருந்த உடல்களை ஜே.சி.பி இயந்திரம் மூலம் தேடிக்கொண்டிருந்தது மீட்புப் படை. அவர்களுக்கு நடுவே, செந்நிற நாய் ஒன்று அங்கும் இங்கும் சுற்றிக்கொண்டிருந்தது. வரிசையாகத் தோண்டி எடுக்கப்படும் உடல்களால், அந்த இடமே பரபரப்பாக காட்சியளித்தது. இதில், அந்த நாயை யாரும் கண்டுகொள்ளவில்லை. <\/p><figure><img src=\"https:\/\/gumlet.assettype.com\/vikatan\/2020-08\/6b357714-d59a-4379-9171-add7ad8c00db\/IMG_20200809_WA0042.jpg\" \/><figcaption>பெட்டிமுடி<\/figcaption><\/figure><p>ஒரு கட்டத்தில், அந்த நாயில் செயல்கள் அனைவரையும் கவனிக்க வைத்தன. தன் எஜமானரை அந்த நாய் தேடுவதை உணர்ந்த மீட்புப் படையினர், அதனை கண்காணிக்க ஆரம்பித்தனர். நீரோடை ஒன்றின் அருகே போய் நின்ற அந்த நாய், தொடர்ச்சியாகக் குரைக்க, அந்த இடத்தினை தோண்டியது மீட்புக் குழு. அங்கே இரண்டை வயதுக் குழந்தையின் உடல் இருந்தது. அக்குழந்தையின் பெயர் தனுஷ்கா. அக்குழந்தையின் வளர்ப்பு நாய்தான் குவி. இச்சம்பவம் மீட்புப் பணியில் இருந்த அனைவரையும் உலுக்கியது.<\/p><p>உடனடியாக, திருச்சூரில் இருந்து மாயா, டோனா என்ற இரண்டு போலீஸ் மோப்ப நாய்கள் வரவழைக்கப்பட்டன. அவற்றின் உதவியுடன் மீட்புப் பணி மேற்கொள்ளப்பட்டது. தொடர் மழை மற்றும் குளிர் காரணமாக, போலீஸ் மோப்ப நாய்கள் நோய்வாய்ப்பட்டன. வேறு வழியின்றி போலீஸ் மோப்ப நாய்களைத் திருப்பு அனுப்பிய மீட்புக் குழு, குவியின் உதவியுடன் புதையுண்ட உடல்களைத் தேட ஆரம்பித்தது. அதன் பலனாக சிலரது உடல்கள் கண்டுபிடிக்கப்பட்டன.<\/p><figure><img src=\"https:\/\/gumlet.assettype.com\/vikatan\/2021-04\/fa554c19-57cb-4b65-943f-715c56f50fe4\/IMG_20200815_WA0113.jpg\" \/><figcaption>மீட்புக் குழுவினருடன் குவி<\/figcaption><\/figure><p>குவியின் அதீத திறமையைக் கண்ட மோப்ப நாய் பயிற்சியாளர் அஜித், குவியுடன் நெருங்கிப் பழக ஆரம்பித்தார். தொடர்ந்து, மாநிலக் காவல்துறை, இடுக்கி மாவட்ட நிர்வாகம் மற்றும் கேரள வன விலங்கு வாரியமான வனசமரச சமிதி அமைப்பு ஆகியவற்றின் ஒப்புதலோடு, குவியை தத்தெடுத்துக் கொண்டார். முறையான பயிற்சிக்குப் பின்னர், குவி, இடுக்கி மாவட்ட காவல்துறையில் சேர்த்துக்கொள்ளப்பட்டது.<\/p><p>விபத்தில் உயிரிழந்த தனுஷ்காவின் குடும்பத்தில், அக்குழந்தையின் பாட்டி பழனியம்மாள் (வயது 72) மற்றும் அவரது மகன் தீபன் ஆகியோர் மட்டும் பிழைத்து, படுகாயத்துடன் மருத்துவமனையில் சிகிச்சையில் இருந்தனர். சிகிச்சை முடிந்து வீடுதிரும்பிய பழனியம்மாள், குவி பற்றி விசாரிக்க ஆரம்பித்துள்ளார். பயிற்சி கொடுக்கப்பட்டு கேரள காவல்துறையில் குவி சேர்க்கப்பட்டிருப்பதாகத் தகவல் கிடைக்க, உள்ளூர் பத்திரிகைகள் மூலம், குவியை தன்னிடம் ஒப்படைக்கும்படி கேட்டுக்கொண்டார் பழனியம்மாள். <\/p><figure><img src=\"https:\/\/gumlet.assettype.com\/vikatan\/2021-04\/0c8f5b29-06fa-4926-ae1f-656d88009a33\/IMG_20210419_WA0051.jpg\" \/><figcaption>பழனியம்மாளுடன் குவி.<\/figcaption><\/figure><p>இந்தச் செய்தி, திருவனந்தபுரத்தில் உள்ள காவல்துறை தலைமையகத்திற்கு தெரியவர, பழனியம்மாளிடம் குவியை ஒப்படைக்கும்படி உத்தரவு பிறப்பிக்கப்பட்டது. அதன்படி, பழனியம்மாளை தேடி வந்த இடுக்கி மாவட்ட காவல்துறை அதிகாரிகள், குவியை அவரிடம் ஒப்படைத்தனர். <\/p><p>சுமார் 8 மாதங்களுக்குப் பின்னர் பழனியம்மாளைக் கண்டதும், வாலை ஆட்டிக்கொண்டு, ஓடிச்சென்று அவருடைய காலைச் சுற்றி சுற்றி வந்தது குவி. இது அங்கிருந்த அனைவரையும் ஆச்சர்யத்தில் ஆழ்த்தியது.<\/p><p>பழனியம்மாள் கூறும்போது, ``குவினு ஒரு தடவைதான் கூப்புட்டேன். ஓடி வந்துட்டா. என்னை மறக்காம ஞாபகம் வெச்சிருக்கா...” என சந்தோசத்துடன் சொன்ன பழனியம்மாள், ``என் குவியை எங்கிட்ட சேர்க்க உதவிய எல்லாருக்கும் நன்றி. இவ்வளவு மாசமா அவள பாதுகாப்பா வளர்த்த காவல்துறையினருக்கு நன்றி...'' என்றார் தழுதழுத்த குரலில்.<\/p>","link":"https:\/\/www.vikatan.com\/news\/general-news\/pet-dog-koovi-reunited-with-the-kerala-landslide-survivor-family","image":["https:\/\/gumlet.assettype.com\/vikatan\/2021-04\/6b52ff56-04e5-4ab1-87de-b9aefb7d354f\/IMG_20200815_WA0114.jpg"],"pubdate":"Wed, 21 Apr 2021 10:41:30 +0000"},{"title":"புதுக்கோட்டை: பாம்புகடித்து உயிருக்குப் போராடிய அண்ணன்- தங்கை ... மீட்ட அரசு மருத்துவர்கள்!","text":"<p>புதுக்கோட்டை மாவட்டம் திருவப்பூர் கோட்டை காலனி பகுதியைச் சேர்ந்த சிறுவர்கள் டெல்பின் ஜோவிதா (8), அருளானந்த ஜெரோம் (14). இருவரும் கடந்த 10-ம் தேதி வீட்டில் அயர்ந்து தூங்கிக்கொண்டிருந்தபோது கண்ணாடி விரியன் பாம்பு இருவரையும் கடித்துள்ளது. விஷமேறிய நிலையில் இருவரும்  உயிருக்கு ஆபத்தான நிலையில் புதுக்கோட்டை அரசு மருத்துவக் கல்லூரி மருத்துவமனையில் தீவிர சிகிச்சைப் பிரிவில் அனுமதிக்கப்பட்டனர். உடனே, சிறுவர்களை பரிசோதித்த மருத்துவர்கள், சிகிச்சைகளை ஆரம்பித்தனர்.<\/p><figure><img src=\"https:\/\/gumlet.assettype.com\/vikatan\/2021-04\/89edf358-265d-4eb0-839b-1f869ed14b45\/IMG_20210420_WA0108.jpg\" \/><figcaption>டெல்பின் ஜோவிதா<\/figcaption><\/figure><p> இருவருக்கும் ரத்தம் உறையும் தன்மை குறைந்த நிலையிலும், நரம்பு மண்டலம் பாதிக்கப்பட்டுள்ளதைக் கண்டறிந்து, விஷ முறிவு மருந்து கொடுத்தனர். ஆனாலும், நரம்பு மண்டலம் கடுமையாகப் பாதிக்கப்பட்டதால், இருவரின்  நுரையீரலும் செயலிழந்து போய் உள்ளது. உடனடியாக அவர்களுக்கு வென்டிலேட்டர் கருவி பொருத்தி தொடர்ந்து செயற்கை சுவாசம் அளித்துள்ளனர். 5 நாள்களுக்குப் பிறகு மூச்சுத் திணறல் சீரானதைத் தொடர்ந்து, செயற்கை சுவாசம் படிப்படியாக நீக்கப்பட்டு இருவரும்  கண்காணிக்கப்பட்டுள்ளனர்.<\/p><p>மருத்துவர்களின் இரண்டு வார தொடர் சிகிச்சைக்குப் பின்பு தற்போது இருவரும் நலமுடன் உள்ளனர். ஒரே குடும்பத்தைச் சேர்ந்த இரு குழந்தைகளையும் உரிய நேரத்தில் விரைவாகத் தீவிர சிகிச்சை அளித்து காப்பாற்றிய மருத்துவர்களையும் செவிலியர்களையும் மருத்துவக்கல்லூரி முதல்வர் பூவதி பாராட்டினார்.<\/p><figure><img src=\"https:\/\/gumlet.assettype.com\/vikatan\/2019-12\/aeeaa682-defe-4235-89a0-1155cc457e81\/Snake.PNG\" \/><figcaption> Snake (Representational Image)<\/figcaption><\/figure><p>இதுகுறித்து மருத்துவக்கல்லூரி முதல்வர் பூவதி கூறும்போது, ``உயிருக்கு ஆபத்தான நிலையில்தான் குழந்தைகள் அனுமதிக்கப்பட்டிருந்தனர். குழந்தைகள் மருத்துவ நிபுணர்கள் வசந்த்குமார், ஆசைத்தம்பி, பொது மருத்துவ நிபுணர்கள் ஜோதி, ஆனந்த், மயக்கவியல் மருத்துவர்கள்  கார்த்திகேயன், டேனியல் என மருத்துவர்கள் குழுவின் கூட்டு முயற்சியால் ஒரே குடும்பத்தைச் சேர்ந்த இந்த இரண்டு குழந்தைகளின் உயிரும் காப்பாற்றப்பட்டிருக்கின்றன. இந்த சிகிச்சையைத் தனியார் மருத்துவமனையில் மேற்கொள்ள சுமார் 3 லட்சம் வரை செலவாகும். ஆனால், இந்தச் சிகிச்சை நம் அரசு மருத்துவக்கல்லூரி மருத்துவமனையில் முதலமைச்சரின் விரிவான மருத்துவக் காப்பீட்டுத் திட்டத்தின் மூலம் முற்றிலும் இலவசமாகச் செய்யப்பட்டுள்ளது\" என்றார்.<\/p>","link":"https:\/\/www.vikatan.com\/news\/tamilnadu\/pudukottai-gh-doctors-rescue-children-who-were-bitten-by-a-snake","image":["https:\/\/gumlet.assettype.com\/vikatan\/2021-04\/46619847-2cd4-4791-82c1-848233a31043\/IMG_20210420_WA0100.jpg"],"pubdate":"Wed, 21 Apr 2021 08:59:58 +0000"},{"title":"கன்னியாகுமரி: கொரோனா கட்டுப்பாட்டு விதிமுறைகளால் வெறிச்சோடிய சுற்றுலாத்தலங்கள் #PhotoAlbum","text":"<figure><img src=\"https:\/\/gumlet.assettype.com\/vikatan\/2021-04\/0e3472ff-d8eb-4e2f-8540-f31c3b72e671\/KK_1.jpg\" \/><figcaption>படகு சவாரி<\/figcaption><\/figure><p>குமரி கடலில் பூம்புகார் படகுப் போக்குவரத்து சேவை ரத்து.<\/p><figure><img src=\"https:\/\/gumlet.assettype.com\/vikatan\/2021-04\/3f8b619c-96cd-4758-8956-7a3c6f09a077\/KK_2.jpg\" \/><figcaption>திருவள்ளுவர் சிலை<\/figcaption><\/figure><p>கடைகள் அனைத்தும் மூடப்பட்டு வெறிச்சோடிக் காணப்படும் குமரி முனை.<\/p><figure><img src=\"https:\/\/gumlet.assettype.com\/vikatan\/2021-04\/37a74048-ac2f-4988-a278-1b197f782c03\/KK_3.jpg\" \/><figcaption>கன்னியாகுமரி சுற்றுலாத்தலம்<\/figcaption><\/figure><p>குமரி கடற்கரை காட்சி - படிக்கட்டுகள் மற்றும் மண்டபம்.<\/p><figure><img src=\"https:\/\/gumlet.assettype.com\/vikatan\/2021-04\/dc381367-3324-47b5-aa71-79a214c9d8ab\/KK_4.jpg\" \/><figcaption>கடற்கரை<\/figcaption><\/figure><p>குமரி கடற்கரைக் காட்சி - படிக்கட்டுகள்.<\/p><figure><img src=\"https:\/\/gumlet.assettype.com\/vikatan\/2021-04\/4b4116f7-b225-40aa-a662-b72a600e9711\/KK_5.jpg\" \/><figcaption>மூடப்பட்ட வியாபாரம்<\/figcaption><\/figure><p>கடற்கரையில் மூடப்பட்ட பொழுதுபோக்குச் சாதனங்கள்.<\/p><figure><img src=\"https:\/\/gumlet.assettype.com\/vikatan\/2021-04\/3ceb2e29-ae62-422d-8f5f-77f669415ed0\/KK_6.jpg\" \/><figcaption>ஆளரவமற்ற கடற்கரை<\/figcaption><\/figure><p>மூடப்பட்ட கடற்கரைக் கடைகள்.<\/p><figure><img src=\"https:\/\/gumlet.assettype.com\/vikatan\/2021-04\/39b2b44a-b981-47a1-9ff5-ec971047ac8e\/KK_7.jpg\" \/><figcaption>முக்கடல் சங்கமம்<\/figcaption><\/figure><p>வெறிச்சோடிய முக்கடல் சங்கமம் படித்துறை.<\/p><figure><img src=\"https:\/\/gumlet.assettype.com\/vikatan\/2021-04\/1e4dadda-3371-448e-a09c-65d36e223be4\/KK_8.jpg\" \/><figcaption>படகுப் போக்குவரத்து நிறுத்தம்<\/figcaption><\/figure><p>பூம்புகார் படகு சேவை ரத்து என்பதை அறிவிக்கும் அறிவிப்புப் பலகை.<\/p><figure><img src=\"https:\/\/gumlet.assettype.com\/vikatan\/2021-04\/b1f0f641-a95f-4164-b30d-2bda64361353\/KK_9.jpg\" \/><figcaption>வெறிச்சோடிய கடற்கரைப் பூங்காக்கள்<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/e0b98daf-dba6-4494-af38-f5744164d6ad\/KK_10.jpg\" \/><figcaption>மூடப்பட்ட குமரி கடற்கரைக் கடைகள்.<\/figcaption><\/figure><figure><img src=\"https:\/\/gumlet.assettype.com\/vikatan\/2021-04\/177ab560-13d5-40c5-a36e-14c07c0ab0ba\/KK_11.jpg\" \/><figcaption>கடற்கரை இருக்கைகள்<\/figcaption><\/figure>","link":"https:\/\/www.vikatan.com\/ampstories\/news\/travel\/corona-lockdown-kanyiakumari-tourism-spot-closed","image":["https:\/\/gumlet.assettype.com\/vikatan\/2021-04\/0651867f-8e06-4c62-81ca-518f1adc85e9\/Kaniyakumari_3.jpg"],"pubdate":"Wed, 21 Apr 2021 08:50:55 +0000"},{"title":"ஸ்டெர்லைட்  ஆலையில் தினமும் 500 மெட்ரிக் டன் ஆக்ஸிஜன்; இலவசமாக வழங்கத் தயார்!-அனுமதி கோரும் வேதாந்தா","text":"<p>நாடு முழுவதும் கொரோனா தொற்று நாளுக்கு நாள் அதிகரித்துவருகிறது. இதனால், கொரோனா பரவலைத் தடுக்க மத்திய, மாநில அரசுகள் பல்வேறு தடுப்பு மற்றும் முன்னெச்சரிக்கை நடவடிக்கைகளை மேற்கொண்டுவருகின்றன. அதன்படி, நாடு முழுவதும் கொரோனா தடுப்பூசி போடும் பணிகளும் தீவிரமாக நடைபெற்றுவருகின்றன. கொரோனா பரவல் அதிகமாகிவருவதால் தமிழ்நாடு, புதுச்சேரி உள்ளிட்ட பல மாநிலங்கள் இரவு நேர ஊரடங்கை அமல்படுத்தியுள்ளன. டெல்லி உள்ளிட்ட சில மாநிலங்கள் ஒரு வார முழு ஊரடங்கை அறிவித்துள்ளன. <\/p><figure><img src=\"https:\/\/gumlet.assettype.com\/vikatan\/2021-04\/e7573491-6513-41bc-bc9f-853255db450e\/sterlite_15.jpg\" \/><figcaption>ஸ்டெர்லைட் ஆலை<\/figcaption><\/figure><p>கொரோனா தொற்றால் பாதிக்கப்பட்டவர்களுக்கான மருத்துவ சேவைகளும் மேம்படுத்தப்பட்டுவருகின்றன. அவர்களுக்கு உரிய சிகிச்சை அளித்துக் காப்பாற்றிடும் வகையில், ஆக்ஸிஜன் உற்பத்தியையும் அதிகரிக்க அரசு பல்வேறு நடவடிக்கைகளை மேற்கொண்டுவருகிறது. தேவையுள்ள பகுதிகளுக்கு ரயில்களின் மூலம் ஆக்ஸிஜன் கொண்டு செல்லவும் ஏற்பாடுகள் செய்யப்பட்டுள்ளன. இருப்பினும், மருத்துவமனைகளில் திரவ ஆக்ஸிஜன் பற்றாக்குறை நிலவுவதாகவும் தகவல்கள் வெளியாகிவருகின்றன.<\/p><p>இந்தநிலையில், கடந்த 2018-ம் ஆண்டு, மே 22-ம் தேதி மக்களின் போராட்டத்தில் நடந்த துப்பாக்கிச்சூட்டுக்குப் பிறகு மூடப்பட்ட ஸ்டெர்லைட் ஆலை, ஆக்ஸிஜன் தயாரித்து தமிழ்நாடு, புதுச்சேரி உள்ளிட்ட அண்டை மாநிலங்களுக்கு இலவசமாக வழங்க அனுமதி தருமாறு உச்ச நீதிமன்றத்தில் இடைக்கால மனுவைத் தாக்கல் செய்துள்ளது. வேதாந்தா நிறுவனம் தாக்கல் செய்துள்ள அந்த மனுவில், “கொரோனா பரவலைத் தடுக்க மத்திய, மாநில அரசுகள் பல்வேறு நடவடிக்கைகளை எடுத்துவருகிறது.<\/p><figure><img src=\"https:\/\/gumlet.assettype.com\/vikatan\/2021-04\/663f4c62-d0e5-478a-86e1-ad71812dfdf9\/sterlite_oxigen_plant.jpg\" \/><figcaption>ஸ்டெர்லைட் ஆலையிலுள்ள திரவ ஆக்சிஜன் உற்பத்தி யூனிட்<\/figcaption><\/figure><p> கொரோனா தொற்றால் பாதிக்கப்பட்டவர்களின் சிகிச்சைக்காக பற்றாக்குறை ஏற்படாமல் இருக்க கூடுதலாக ஆக்ஸிஜன் சேமிப்புக்கான நடவடிக்கைகளும் மேற்கொள்ளப்பட்டுவருகின்றன. தொழில் நிறுவனங்கள் அனைத்துக்கும் ஆக்ஸிஜன் உற்பத்தியை அதிகரிக்கும்படியும், இதற்காக அனுமதி கோரும் நிறுவனங்களுக்குத் தற்காலிக அனுமதி அளிக்குமாறும் மத்திய அரசு உத்தரவிட்டுள்ளது. மகாராஷ்டிரா மாநிலத்தில் கொரோனா கோரத்தாண்டவம் ஆடிவரும் நிலையில், ஆக்ஸிஜன் பற்றாக்குறை ஏற்பட்டபோது, ’ரிலையன்ஸ் நிறுவனம்’ தனது தொழிற்சாலைகளிலிருந்து திரவ ஆக்ஸிஜன் வழங்கி உதவியது.<\/p><p>அதைப்போல ஆக்ஸிஜன் பற்றாக்குறையுள்ள இந்த நேரத்தில் தூத்துக்குடியில் மூடப்பட்டுள்ள ஸ்டெர்லைட் ஆலையில் திரவ ஆக்ஸிஜன் உற்பத்தி செய்து தமிழகம் உள்ளிட்ட பிற மாநிலங்களுக்கு இலவசமாகவே சப்ளை செய்யக் காத்திருக்கிறோம். இதற்காகாக அனுமதி அளிக்க வேண்டும். நாள் ஒன்றுக்கு 1,050 மெட்ரிக் டன் திரவ ஆக்ஸிஜன் உற்பத்தி செய்யும் திறனுடைய உற்பத்திக்கூடத்தில் தற்போதைய நிலையில், நாள் ஒன்றுக்கு 500 மெட்ரிக் டன் திரவ ஆக்ஸிஜன் உற்பத்தி செய்து அனுப்ப தயாராக இருக்கிறோம். அத்துடன் ஆலையைப் பராமரிக்கவும் அனுமதி அளிக்க வேண்டும். இந்தக் கோரிக்கை மனுவை விரைவில் விசாரணைக்கு எடுத்துக்கொள்ள வேண்டும்” எனவும் குறிப்பிடப்பட்டுள்ளது. மேலும்  மத்திய அரசிடமும், மத்திய சுகாதாரத்துறை அமைச்சர் ஹர்ஷ் வர்தனிடமும் அனுமதி கேட்டு மனு அளித்துள்ளது. இது குறித்து ஆலைத் தரப்பில் பேசினோம், ``கொரோனா வைரஸ், இரண்டாவது அலையில் வேகமாகப் பரவிவருகிறது.<\/p><figure><img src=\"https:\/\/gumlet.assettype.com\/vikatan\/2021-04\/27cdf8ae-41a9-4794-b9e7-ff8704f4190f\/sterlite_22.jpg\" \/><figcaption>ஸ்டெர்லைட் ஆலை<\/figcaption><\/figure><p>இந்தச் சூழலில் தொற்றால் பாதிக்கப்பட்டவர்களுக்கான சிகிச்சை அளிக்க உதவிடும் வகையில் திரவ ஆக்ஸிஜனை உற்பத்தி செய்து இலவசமாக வழங்க முடிவு செய்துள்ளோம். உச்ச நீதிமன்றம் அனுமதி அளித்தவுடன் ஆக்ஸிஜன் உற்பத்தியைத் தொடங்கத் தயாராக இருக்கிறோம். மத்திய அரசுக்கும், தமிழக முதல்வருக்கும் கோரிக்கை மனுவை அனுப்பியிருக்கிறோம். இக்கட்டான இச்சூழலில் மக்களுக்கு உதவும் ஒரு வாய்ப்பாகக் கருதுகிறோம்” என்றனர். ஸ்டெர்லைட் ஆலை, காப்பர் உற்பத்தியை நிறுத்திய பிறகு, அதுவரையில் ஏற்றுமதி செய்துவந்த இந்தியா, தற்போது காப்பரை இறக்குமதி செய்யும் நிலைக்கு தள்ளப்பட்டிருப்பதும் குறிப்பிடத்தக்கது. <\/p>","link":"https:\/\/www.vikatan.com\/news\/tamilnadu\/500-metric-tons-of-oxygen-daily-vedanta-seeking-permission-to-manufacture-and-distribute-for-free","image":["https:\/\/gumlet.assettype.com\/vikatan\/2021-04\/f3ecc82a-1077-457c-a919-02e551a84931\/sterlite_11.jpg"],"pubdate":"Wed, 21 Apr 2021 08:40:26 +0000"},{"title":"நெல்லை: கூடங்குளத்தில் 164, இஸ்ரோ மையத்தில் 132 பேருக்கு கொரோனா-ஊர் திரும்பும் வடமாநிலப் பணியாளர்கள்","text":"<p>தமிழகம் முழுவதும் கொரோனோ நோய்த் தொற்றின் இரண்டாம் அலை வேகமாகப் பரவிவருகிறது. அதனால் இரவு நேர ஊரடங்கு பிறப்பிக்கப்பட்டு தீவிர கண்காணிப்பு நடவடிக்கைகள் மேற்கொள்ளப்பட்டுவருகின்றன.<\/p><figure><img src=\"https:\/\/gumlet.assettype.com\/vikatan\/2021-04\/7f8b6206-7318-4706-82f1-6c0d6a35457d\/workers.jpg\" \/><figcaption>வெளி மாநிலப் பணியாளர்கள்<\/figcaption><\/figure><p>நெல்லை மாவட்டம் முழுவதும் கொரோனா தொற்றுப் பரவலின் வேகம் அதிகரித்திருப்பதால், இங்கு தங்கிப் பணி செய்துவரும் வெளி மாநிலப் பணியாளர்கள் சொந்த ஊர்களுக்குத் திரும்ப ஆர்வம்காட்டிவருகிறார்கள். குடும்பத்துடன் தங்கியிருந்த பலர் வீடுகளைக் காலி செய்துவிட்டுச் சென்றுவிட்டனர்.<\/p><p>கூடங்குளம் அணுமின் நிலையம் மற்றும் மகேந்திரகிரியில் இஸ்ரோ மையத்தின் கட்டுப்பாட்டில் இயங்கும் திரவ இயக்க உந்தும வளாகம் மற்றும் தனியார் நிறுவனங்கள், காற்றாலைகள் ஆகியவற்றில் 20,000-க்கும் அதிகமான வடமாநிலத் தொழிலாளர்கள் ஒப்பந்த அடிப்படையில் வேலை செய்துவருகிறார்கள். <\/p><figure><img src=\"https:\/\/gumlet.assettype.com\/vikatan\/2021-04\/38f5dd77-a57b-4715-b661-6bb5d37de973\/KKNPP.jpg\" \/><figcaption>கூடங்குளம் அணுமின் நிலையம்<\/figcaption><\/figure><p><a href=\"https:\/\/www.vikatan.com\/news\/controversy\/former-mla-appavu-urges-to-stop-kudankulam-construction-works-over-corona-fear\">கொரோனா அச்சம்<\/a> காரணமாக அவர்களில் பலர் சொந்த ஊருக்குச் செல்ல ரயில்களில் டிக்கெட் புக் செய்துவிட்டனர். இந்தநிலையில், நெல்லை மாவட்டத்தில் இன்று ஒரே நாளில் 452 பேருக்கு கொரோனா நோய்த் தொற்று உறுதிசெய்யப்பட்டிருக்கிறது.<\/p><p>இன்று கொரோனா பாதிப்புக்கு உள்ளானவர்களில் கூடங்குளம் அணுமின் நிலையத்தில் 164 பேரும், மகேந்திரகிரி விண்வெளி ஆராய்ச்சி மைய வளாகத்தில் பணியாற்றும் 132 பேரும் அடங்குவர். அத்துடன், காவல்கிணறு பகுதியிலுள்ள தனியார் நிறுவனப் பணியாளர்கள் 99 பேருக்கும் <a href=\"https:\/\/www.vikatan.com\/news\/controversy\/former-mla-appavu-urges-to-stop-kudankulam-construction-works-over-corona-fear\">கொரோனா நோய்த் தொற்று <\/a>உறுதி செய்யப்பட்டிருக்கிறது.<\/p><figure><img src=\"https:\/\/gumlet.assettype.com\/vikatan\/2021-04\/40239fc4-e881-4fc4-a77b-17746d13e6ae\/ISRO_Magendragiri.jpg\" \/><figcaption>மகேந்திரகிரி இஸ்ரோ மைய வளாகம்<\/figcaption><\/figure><p>நெல்லை மாவட்டத்தில் தற்போது 2,381 பேர் வீடு மற்றும் மருத்துவமனைகளில் சிகிச்சை பெற்றுவருகின்றனர். கடந்த ஆண்டு தொடங்கி மாவட்டத்தில் இதுவரை 20,333 பேர் கொரோனா தொற்றால் பாதிக்கப்பட்டுள்ளனர். இதுவரை 225 பேர் உயிரிழந்திருப்பதாக சுகாதாரத்துறையினர் தெரிவிக்கின்றனர்.<\/p>","link":"https:\/\/www.vikatan.com\/news\/general-news\/corona-numbers-intirunelveli-kudankulam-mahendragiti-isro-centre-hikes","image":["https:\/\/gumlet.assettype.com\/vikatan\/2021-04\/fc412af3-5bac-45ae-9824-76e82d921310\/corona_virus.jpg"],"pubdate":"Wed, 21 Apr 2021 08:32:50 +0000"},{"title":"`கொரோனாவுக்கான முதல் ஆயுர்வேத மருந்து' - ஏமாற்றிய குஜராத் கம்பெனி... ஆயுஷ் அமைச்சகம் விளக்கம்!","text":"<p>கொரோனா இரண்டாவது அலை இந்தியாவை ஆட்டிப்படைத்துக் கொண்டிருக்கிறது. இந்த அபாயகரமான சூழலை கடப்பதற்கு மத்திய அரசும் மாநில அரசுகளும் போராடிக் கொண்டிருக்கின்றன. இப்படியான சூழலில் கொரோனா குறித்தும், கொரோனா தடுப்பூசி குறித்தும் சமூக வலைதளங்களில் பரவும் வதந்திகள் கொரோனா தடுப்பு நடவடிக்கைக்கு பெரும் பின்னடைவை ஏற்படுத்துகின்றன. அந்த வகையில், குஜராத் மாநிலத்தைச் சேர்ந்த ஒரு நிறுவனம் கொரோனாவைக் குணப்படுத்தும் முதல் ஆயுர்வேத மருந்தைத் தயாரித்துள்ளதாக பல்வேறு செய்தி ஊடகங்களில் பொய்யான அறிவிப்பை வெளியிட்டது கொரோனாவுக்கு எதிரான நடவடிக்கைகளில் பாதிப்பை ஏற்படுத்தியுள்ளது.<\/p><figure><img src=\"https:\/\/gumlet.assettype.com\/vikatan\/2021-04\/fc412af3-5bac-45ae-9824-76e82d921310\/corona_virus.jpg\" \/><figcaption>கொரோனா வைரஸ்<\/figcaption><\/figure><p>கொரோனாவை எளிதில் குணமடையச் செய்யும், உட்கொள்ளும் வகையிலான திரவ ஆயுர்வேத மருந்தை தங்கள் நிறுவனம் கண்டுபிடித்துள்ளதாகவும் ஆயுத் அட்வான்ஸ் (AAYUDH Advance) என்று பெயரிடப்பட்ட அந்த மருந்து இரண்டு மருத்துவ பரிசோதனைகளை வெற்றிகரமாகக் கடந்துள்ளதாகவும் குஜராத்தைச் சேர்ந்த `சுக்லா அஷர் இம்பெக்ஸ்’ (Shukla Ashar Impex) என்ற நிறுவனம் கடந்த 19-ம் தேதி, பல்வேறு செய்தி ஊடகங்களில் கட்டண அறிவிப்பை வெளியிட்டிருந்தது.<\/p><p>கொரோனா இரண்டாவது அலை உச்சத்திலிருக்கும் இந்த அபாயகரமான சூழலில், கிட்டத்தட்ட செய்தியைப் போலவே வெளியாகியிருந்த இந்த அறிவிப்பு பலரையும் புருவம் உயர வைத்தது. கொரோனா தடுப்பூசி குறித்த குழப்பத்தில் இருக்கும் பலரும் அந்த மருந்து குறித்து தீவிரமாகத் தேடத் தொடங்கினர். அந்த மருந்தை உடனே பயன்பாட்டுக்கு கொண்டு வர வேண்டும், எங்கே கிடைக்கும், என்றெல்லாம் சமூக வலைதளங்களில் கமென்ட்களை பார்க்க முடிந்தது.<\/p><figure><img src=\"https:\/\/gumlet.assettype.com\/vikatan\/2021-04\/994a8a6b-37a8-4086-b0f4-a3d03b96c808\/images_80_1.jpeg\" \/><figcaption>ஆயுத் அட்வான்ஸ்<\/figcaption><\/figure><p>அப்படி அந்த அந்த அறிவிப்பில் என்னதான் குறிப்பிடப்பட்டிருந்தது என்கிறீர்களா? <\/p><p>குஜராத் மாநிலம் அகமதாபாத்தில் உள்ள இரண்டு அரசு மருத்துவமனைகளில் மனிதர்களிடம் இந்த மருந்து பரிசோதிக்கப்பட்டது என்றும் அந்தப் பரிசோதனையின் முடிவில் பாதுகாப்பான அதே நேரத்தில் மருந்து வீரியமுடன் செயல்படுவதாகவும், இந்த மருந்தை நான்கு நாள்கள் கொடுத்ததும் கொரோனா நோயாளிகள் குணமடைந்ததாகவும் தெரிவிக்கப்பட்டிருந்தது. அதுமட்டுமல்ல, அறிவியல் மற்றும் சுகாதாரம் குறித்த தகவல்களை அளிக்கக்கூடிய உலகின் முன்னணி இதழில் இந்த ஆயுர்வேத மருந்து பலன் அளிக்கிறது என்று குறிப்பிட்டுள்ளதாகவும் அந்த அறிவிப்பில் குறிப்பிடப்பட்டிருந்தது. <\/p><p>இவை எல்லாவற்றையும்விட, இந்த `ஆயுத் அட்வான்ஸ்’ மருந்து ரெம்டெசிவிரை (Remdesivir) விட மூன்று மடங்கு பலன் அளிக்கிறது என்று மத்திய அரசு நிறுவனமான சுகாதார அறிவியல் மற்றும் தொழில்நுட்ப நிறுவனம் தெரிவித்துள்ளதாகக் கூறப்படுகிறது என்று குறிப்பிட்டிருந்ததுதான் உச்சபட்சம். அத்துடன் நிறுத்தவில்லை அவர்கள்...<\/p><p>இதென்ன பிரமாதம் என்கிற கதையாக, சுக்லா அஷர் இம்பெக்ஸ் நிறுவனத்தின் நிர்வாக இயக்குநர் தீப் சுக்லா, `ஆயுத் அட்வான்ஸ் தடுப்பூசியில் இருந்து மாறுபட்டது. தடுப்பூசிகள் உடலில் நோய் எதிர்ப்பு சக்தியை அதிகரிக்கின்றன, ஆனால், ஆயுத் அட்வான்ஸ் கொரோனா வைரஸை அழிப்பதாகச் சொல்கிறார்” என்றும் படிப்போரை மலைக்க வைத்தது அந்த அறிவிப்பு.<\/p><figure><img src=\"https:\/\/gumlet.assettype.com\/vikatan\/2020-08\/707550d2-77b0-44a1-9342-0c94f07eeaa3\/ayush1200.jpg\" \/><figcaption>ஆயுஷ் அமைச்சகம்<\/figcaption><\/figure><p>இதைப் படித்த பலரும், இது உண்மையா... உலக நாடுகளே கொரோனாவைத் தடுக்க திணறிக்கொண்டிருக்கும்போது இப்படியான அதி அற்புத மருந்து கண்டுபிடிக்கப்பட்டால் அதை அரசாங்கமே மக்களிடம் சொல்லுமே... ஏன் விளம்பரம் கொடுக்கிறார்கள் என அடிப்படையான புரிந்துணர்வுகூட இல்லாமல் அந்த மருந்தை வாங்குவதற்கு ஆர்வம் காட்டினர். அதுகுறித்த தகவல்களை சமூக வலைதளங்களில் பரப்பினர்.<\/p><p>இந்தச் சூழலில், `சுக்லா அஷர் இம்பெக்ஸ்’ நிறுவனம் சொல்வதில் துளியும் உண்மை இல்லை என்று ஆயுஷ் அமைச்சகம் தெரிவித்துள்ளது. இதுகுறித்து ஆயுஷ் அமைச்சகம் வெளியிட்டுள்ள செய்திக் குறிப்பில், ``ராஜ்காட்டை மையமாகக் கொண்ட `சுக்லா அஷர் இம்பெக்ஸ்’  நிறுவனம் முற்றிலும் தவறான கூற்றுகளை முன்வைத்துள்ளது. மேலும், ஆயுர்வேதத்தின் விதிகளை மீறியுள்ளது. அந்த நிறுவனத்தின்மீது உடனடியாகக் கடுமையான நடவடிக்கைகளைத் தொடங்க உத்தரவு பிறப்பிக்கப்பட்டுள்ளது” என்று குறிப்பிடப்பட்டுள்ளது.<\/p><figure><img src=\"https:\/\/gumlet.assettype.com\/vikatan\/2021-04\/e846b2f2-e98b-456b-b21c-016e851740e0\/vikatan_2020_09_ce5ce16d_a73f_4aa1_8c7e_409a7a308acb_vikatan_2020_09_4b605e97_88c0_4db2_a93f_25d2b18.jpg\" \/><figcaption>கொரோனா பரவல்<\/figcaption><\/figure><p>பெருந்தொற்றுக் காலத்தில், பணத்துக்காக ஆசைப்பட்டு உண்மையற்ற தகவல்களைப் பரப்பி மக்களைத் திசைத்திருப்பி குழப்பத்தை ஏற்படுத்தும் இதுபோன்ற நிறுவனங்கள்மீது கடுமையான நடவடிக்கை எடுக்கப்பட வேண்டும். அதே நேரத்தில் மக்களும் ஆதாரமற்ற விஷயங்களை எக்காரணத்தைக் கொண்டும் நம்பிவிடக் கூடாது.<\/p>","link":"https:\/\/www.vikatan.com\/health\/healthy\/ayush-ministry-issued-clarifications-over-misleading-claims-of-aayudh-advance","image":["https:\/\/gumlet.assettype.com\/vikatan\/2021-04\/819a6479-e3c4-478c-aba0-355e226032f2\/aayudh_advance_for_corona_793x400.jpg"],"pubdate":"Wed, 21 Apr 2021 08:14:31 +0000"},{"title":"நாமக்கல்: கூட்டுறவு சங்கத்தில் ரூ.31.78 லட்சம் மோசடி; தலைவர், செயலாளர் கைது... என்ன நடந்தது?","text":"<p>நூற்றுக்கணக்கான விவசாயிகளை உறுப்பினராகக் கொண்ட தொடக்க வேளாண்மைக் கூட்டுறவு கடன் சங்கத்தில் ரூ.31.78 லட்சம் மோசடி செய்த தலைவரும் செயலாளரும் கைது செய்யப்பட்டுள்ளனர்.<\/p><p>நாமக்கல் மாவட்டம், பரமத்தி வேலூர் அருகே இருக்கிறது பில்லூர். இந்தக் கிராமத்தில் தொடக்க வேளாண்மைக் கூட்டுறவு கடன் சங்கம் ஒன்று செயல்பட்டு வருகிறது. இதில், பில்லூர் மற்றும் அருகில் உள்ள சுற்று வட்டார கிராமங்களைச் சேர்ந்த நூற்றுக்கணக்கான விவசாயிகள், உறுப்பினர்களாக உள்ளனர்.<\/p><figure><img src=\"https:\/\/gumlet.assettype.com\/vikatan\/2021-04\/1056db5a-d7cf-4d43-820f-f47a04b9e9d4\/paramathi_velur_2.jpg\" \/><figcaption>பரமத்தி வேலூர்<\/figcaption><\/figure><p>இந்தக் கூட்டுறவு கடன் சங்கம், விவசாயிகளுக்கு கடன் வழங்கி வருகிறது. அதோடு, விவசாயிகளுக்கு பட்டா, சிட்டா மூலம் பயிர்க்கடன் மற்றும் நகைக்கடன் வட்டியில்லாமல் வழங்கப்பட்டு வருகிறது. ஆனால், 'இந்தத் தொடக்க வேளாண்மைக் கூட்டுறவு கடன் சங்கத்தில், சிறு குறு விவசாயிகளுக்கு கடன் வழங்குவதில்லை. இங்கே பல்வேறு முறைகேடுகள் நடந்து வருகின்றன' என்று விவசாயிகள் தொடர் புகார் கூறி வந்தனர்.<\/p><p>ஆனால், இந்தக் கூட்டுறவு கடன் சங்கத்தில் எந்தவித ஆய்வையும் உயரதிகாரிகள் மேற்கொள்ளவில்லை என்று விவசாயிகள் புலம்பி வந்தனர். இந்த நிலையில், கடந்த 2019-ம் ஆண்டு இந்தக் கடன் சங்கத்தின் வரவு, செலவு கணக்குகளை கூட்டுறவுத்துறை அதிகாரிகள் தணிக்கை செய்தனர்.<\/p><p>அப்போது, 26.5.2017 முதல் 25.10.2019 வரையிலான காலகட்டத்தில், இங்கு பயிர்க்கடன், நகைக்கடன் வழங்கியது உள்ளிட்டவற்றில், மோசடி நடந்திருப்பதைக் கண்டறிந்தனர். தொடர்ந்து அவர்கள் ஆய்வு செய்ததில், ரூ.31,78,000 மோசடி நடந்து இருப்பது தெரியவந்தது. இதுகுறித்து, திருச்செங்கோடு சரக கூட்டுறவு சங்கங்களின் துணைப் பதிவாளர் வெங்கடாசலம், நாமக்கல் மாவட்ட வணிக குற்றப்புலனாய்வு போலீஸாரிடம் புகார் செய்தார்.<\/p><figure><img src=\"https:\/\/gumlet.assettype.com\/vikatan\/2021-02\/0d7e2ab0-20a8-425e-9060-008ca05def0b\/6034b0f5df626.jpg\" \/><figcaption>விவசாயம்<\/figcaption><\/figure><p>Also Read: <a href=\"https:\/\/www.vikatan.com\/news\/crime\/police-doubt-in-namakkal-child-dead\">நாமக்கல்: பெண் குழந்தை மர்ம மரணம்! -அவசரமாகப் புதைக்கப்பட்ட சடலத்தை மீட்டு பிரேத பரிசோதனை<\/a><\/p><p>அந்தப் புகாரின் அடிப்படையில், மாவட்ட வணிக குற்றப்புலனாய்வு பிரிவு துணை போலீஸ் சூப்பிரண்டு செல்வராஜ், இன்ஸ்பெக்டர் சின்னதங்கம் ஆகியோர் வழக்கு பதிவு செய்து, விசாரணை நடத்தினர். அவர்களின் தீவிர விசாரணையில், இந்த மோசடியில் பில்லூர் வங்கியின் தலைவர் வேலுச்சாமி, செயலாளர் வெங்கடேச பெருமாள் ஆகியோருக்கு தொடர்பு இருப்பது தெரியவந்தது. <\/p><p>இந்நிலையில், நேற்று தலைவர் வேலுச்சாமி, செயலாளர் வெங்கடேச பெருமாள் ஆகிய இருவரையும், வணிக குற்றபுலனாய்வு போலீஸார் கைது செய்தனர். தொடர்ந்து அவர்களிடம் விசாரணை நடத்தப்பட்டு வருகிறது. விவசாயிகளுக்கு பலன் தர வேண்டிய தொடக்க வேளாண்மைக் கூட்டுறவு கடன் சங்கத்தில், தலைவரும் செயலாளரும் இணைந்து மோசடியில் ஈடுப்பட்டிருப்பது, அப்பகுதி விவசாயிகளிடம் கொந்தளிப்பை ஏற்படுத்தியிருக்கிறது.<\/p>","link":"https:\/\/www.vikatan.com\/news\/crime\/namakkal-pillur-cooperative-society-officials-arrested-for-loan-scam","image":["https:\/\/gumlet.assettype.com\/vikatan\/2019-05\/530692c0-90c8-46b5-a128-9471d36fc991\/73185_thumb.jpg"],"pubdate":"Wed, 21 Apr 2021 07:36:56 +0000"},{"title":"#BREAKING கொடூர கொரோனாவின் கோரப்பசி.. ஒரே நாளில் 53 பேர் உயிரிழப்பு.. 12,000ஐ நெருங்கும் பாதிப்பு..!","text":"தமிழகத்தில் ஒரேநாளில் 11,681 பேருக்கு கொரோனா பாதிப்பு உறுதியாகியுள்ளது. அதேநேரத்தில் உயிரிழப்பு எண்ணிக்கையும் 50ஐ கடந்துள்ளது.&nbsp;  இதுதொடர்பாக தமிழக சுகாதாரத்துறை அமைச்சகம் வெளியிட்டுள்ள அறிக்கையில்;- கடந்த 24 மணிநேரத்தில் &nbsp;11,681 பேருக்கு கொரோனா உறுதியாகியுள்ளது. இதில், தமிழகத்தில் 11,611, வெளிநாடு, வெளிமாநிலங்களில் இருந்து வந்த 70 பேர் அடங்குவர். இதனால் பாதிக்கப்பட்டவர்களின் எண்ணிக்கை 10,13,378ஆக உயர்ந்துள்ளது. சென்னையில் 4வது நாளாக 3,750 பேர் கொரோனா தொற்றால் பாதிக்கப்பட்டதையடுத்து மொத்த பாதிப்பு எண்ணிக்கை 2,94,073ஆக உயர்ந்துள்ளது.&nbsp;    இன்று மட்டும் 1,12,661 மாதிரிகள் பரிசோதனை செய்யப்பட்டு உள்ளன. இதுவரை 2,15,13,210 மாதிரிகள் சோதனையிடப்பட்டுள்ளது. இன்று கொரோனா உறுதியானவர்களில், 6,973 பேர் ஆண்கள், 4,708 பேர் பெண்கள் என பாதிக்கப்பட்டு உள்ளனர். கொரோனா பாதித்த, ஆண்களின் மொத்த எண்ணிக்கை 6,18,809 ஆகவும், பெண்களின் எண்ணிக்கை 4,06,214 ஆகவும், மூன்றாம் பாலினத்தவர்களின் எண்ணிக்கை 36 ஆகவும் உள்ளது.    இன்று மட்டும் 7,071 பேர் டிஸ்சார்ஜ் செய்யப்பட்டனர். இதனால், வீடு திரும்பியவர்களின் எண்ணிக்கை 9,27,440ஆக உள்ளது. இன்று மட்டும் கொரோனா பாதிப்பால் 53 பேர் உயிரிழந்துள்ளனர். அரசு மருத்துவமனைகளில் 21 பேரும், தனியார் மருத்துவமனையில் 32 பேரும் உயிரிழந்தனர். இதனையடுத்து,&nbsp;தமிழகத்தில் கொரோனா உயிரிழப்பு 13,258ஆக அதிகரித்துள்ளது. தற்போது 84,361 பேர் சிகிச்சையில் உள்ளனர்.  இதில், 12 வயதிற்குட்பட்ட 436 சிறார்களுக்கு கொரோனா பாதிப்பு உறுதியாகியுள்ளது. ஏப்ரல் 5ம் தேதி 128 சிறார்களுக்கு கொரோனா உறுதியான நிலையில் தொடர்ந்து அதிகரித்து வருகிறது. கொரோனா பாதிப்பு அதிகபட்சமாக செங்கல்பட்டு 947, கோவை 715, திருவள்ளூர் 529, மதுரை 462, சேலம் 401 பேருக்கு தொற்று ஏற்பட்டுள்ளது.&nbsp;","link":"https:\/\/tamil.asianetnews.com\/tamilnadu-chennai\/tamilnadu-corona-positive-case-12-000-reach-qrx2of","image":["https:\/\/static.asianetnews.com\/images\/01f3mezc0939swbx2xmt8f3401\/coronavirus-jpg_760x400.jpg"],"pubdate":"Wed, 21 Apr 2021 07:25:29 +0530"},{"title":"கேரளா: உறவினருக்கு அரசுப் பணி; முன்னாள் அமைச்சருக்கு செக்! - முதல்வரைச் சாடும் எதிர்க்கட்சி","text":"<p>கேரளா உயர்கல்வித்துறை அமைச்சராக இருந்த கே.டி.ஜலீல் சட்டவிரோதமாக உறவினருக்கு வேலை வாங்கிக் கொடுத்ததாகப் புகார் எழுந்தது. அந்தப் புகாரை விசாரித்த லோக் ஆயுக்தா, அமைச்சர் கே.டி.ஜலீல் தவறு செய்தது கண்டறியப்பட்டதாகக் கூறியது. 2016-ல் அமைச்சராகப் பொறுப்பேற்ற கே.டி.ஜலீல் இரண்டு மாதங்களிலேயே தன் தந்தையின் அண்ணன் மகனின் மகனான கே.டி.அதீப் என்பவரைச் சிறுபான்மை மேம்பாட்டு நிதி கழகத்தில் பணியில் நியமிக்கும் முயற்சியில் இறங்கியிருக்கிறார். <\/p><p>பின்னர் அவருக்குப் பணி வாங்கிக் கொடுக்க, தனது அதிகாரத்தைத் தவறாகப் பயன்படுத்தியதுடன், பதவி ஏற்பின்போது எடுத்த சத்தியப் பிரமாணத்துக்கு எதிராகவும் செயல்பட்டதாக லோக் ஆயுக்தா தீர்ப்பில் தெரிவித்திருந்தது. மேலும், அவர் அமைச்சர் பதவியில் தொடரும் தகுதியை இழந்துவிட்டதாகவும் தீர்ப்பில் கூறப்பட்டிருந்தது. லோக் ஆயுக்தா சட்டப்படி மூன்று மாதங்களில் நடவடிக்கை எடுக்க வேண்டும் என்பது விதி. ஆனால், லோக் ஆயுக்தா தீர்ப்பை ரத்துசெய்ய வேண்டும் என கே.டி.ஜலீல் கேரள உயர் நீதிமன்றத்தில் மனுத்தாக்கல் செய்திருந்தார். அந்த வழக்கு நிலுவையில் இருக்கும்போதே கடந்த 13-ம் தேதி உயர்கல்வித்துறை அமைச்சர் பதவியை ராஜினாமா செய்தார் கே.டி.ஜலீல்.<\/p><figure><img src=\"https:\/\/gumlet.assettype.com\/vikatan\/2020-12\/3d4cc911-14be-44fc-b607-a4913002236f\/pina1.jpg\" \/><figcaption>பினராயி விஜயன்<\/figcaption><\/figure><p>இந்தநிலையில் கே.டி.ஜலீலின் மேல்முறையீட்டு மனுவை விசாரித்த கேரள ஐகோர்ட் லோக் ஆயுக்தா வழங்கிய தீர்ப்பு சரியானதுதான் என கூறியுள்ளது. லோக் ஆயுக்தா தீர்ப்பில் எந்தத் தவறும் இல்லை என்றும். லோக் ஆயுக்தாவின் எல்லாப் பகுதிகளும் ஆராயப்பட்டன. அந்தத் தீர்ப்பில் தலையிட எந்த முகாந்திரமும் இல்லை எனவும் கேரள ஐகோர்ட் கூறியிருக்கிறது. இந்தத் தீர்ப்பின் அடிப்படையில் கே.டி.ஜலீலுக்கு ஆதரவாக இருந்த கேரள முதல்வர் பினராயி விஜயன் ராஜினாமா செய்ய வேண்டும் என கேரள காங்கிரஸ் எதிர்க்கட்சித் தலைவர் ரமேஷ் சென்னிதலா வலியுறுத்தியுள்ளார்.<\/p><p>இது குறித்து கேரள எதிர்க்கட்சித் தலைவர் ரமேஷ் சென்னிதலா கூறுகையில், ``அதிகார துஷ்பிரயோகமும், ஊழலும் செய்த கே.டி.ஜலீலுக்கு எதிரான தீர்ப்பு மட்டுமல்ல இது. கே.டி.ஜலீலைப் பாதுகாத்த முதல்வர் மற்றும் சி.பி.எம் கட்சியின் முகத்தில் அறைந்திருக்கிறது கோர்ட் தீர்ப்பு. கே.டி.ஜலீல் ராஜினாமா செய்தது தார்மிக அடிப்படையில் அல்ல, கேவலப்பட்டுத்தான் அமைச்சர் பதவியை ராஜினாமா செய்துள்ளார். ஐகோர்ட்டில் தனக்குச் சாதகமாகத் தீர்ப்பு வராது என்பதைத் தெரிந்துதான் கே.டி.ஜலீல் முன்கூட்டியே ராஜினாமா செய்திருக்கிறார்.<\/p><figure><img src=\"https:\/\/gumlet.assettype.com\/vikatan\/2019-05\/118bf72f-ef1b-4cc6-866f-9009205f7a22\/142455_thumb.jpg\" \/><figcaption>கேரள காங்கிரஸ் எதிர்க்கட்சித் தலைவர் ரமேஷ் சென்னிதலா<\/figcaption><\/figure><p>உறவினரை அரசுப் பணியில் அமர்த்திய வழக்கில் அமைச்சராக இருந்த கே.டி.ஜலீலின் கூட்டுப்பிரதிநிதிதான் முதல்வர் பினராயி விஜயன். ஜலீல் உறவினரை நியமிப்பதற்காக சிறுபான்மை மேம்பாட்டு நிதிக் கழகத்தின் பொது மேலாளர் பதவிக்கான தகுதிகளைத் தளர்த்த முதலமைச்சர் உதவியிருக்கிறார். எனவே, கோர்ட் தீர்ப்பு முதல்வருக்கான குற்றப்பத்திரம். கொஞ்சமாவது தார்மிகம் இருக்கும் என்றால், முதல்வர் அந்தப் பதவியில் தொடரக் கூடாது\" என்றார்.<\/p>","link":"https:\/\/www.vikatan.com\/government-and-politics\/politics\/kerala-opposition-party-attacks-cm-in-former-minister-issue","image":["https:\/\/gumlet.assettype.com\/vikatan\/2021-04\/7b062c55-1641-43d3-99fe-c9ef5c226874\/jaleel.jpg"],"pubdate":"Wed, 21 Apr 2021 06:05:26 +0000"},{"title":"ஃபுட்போர்டு கைப்பிடிகளை அகற்றியது பயணிகளின் வசதிகளைக் குறைக்க அல்ல, ரயில் மரணங்களைத் தவிர்க்க: தென்னக ரயில்வேயின் அதிரடி நடவடிக்கை!","text":"<p style=\"text-align: justify;\"> <\/p>\n\n<p style=\"text-align: justify;\">தென்னக ரயில்வே, சென்னை புறநகர் லோக்கல் ரயில்களில் முதல் வரிசையில் அமைக்கப்பட்டுள்ள கைப்பிடிகளில் மூன்றை நிரந்தரமாக அகற்றியுள்ளது. லோக்கல் ரயில்களில் இரண்டு கதவுகளுக்கு இடையில் மொத்தம் மூன்று வரிசை இரும்புத் தாங்கியில் வரிசைக்குப் பத்து வீதம் மொத்தம் 30 கைப்பிடிகள் பொருத்தப்பட்டிருப்பது வழக்கம். இந்த கைப்பிடிகள் ரயில் பயணிகளின் செளகர்யத்துக்காக வடிவமைக்கப் பட்டவை. பொதுவாக வழக்கமான ரயில்களைக் காட்டிலும் இந்த லோக்கல் ரயில் பெட்டிகளில் ஆட்டம் அதிகமிருப்பதால் நின்று கொண்டு பயணிக்கும் பயணிகளுக்கு விழாமல் பயணிக்க மேற்படி கைப்பிடிகள் மிகப்பெரிய வசதியாக இருந்தன. ஆனால், அதிலும் ஒரு சிக்கல் இருந்தது கண்டறியப்பட்டது. பீக் நேரம் என்று சொல்லப்படக் கூடிய காலை  மற்றும் மாலை நேரங்களில் ஃபுட்போர்டில் பொருத்தப்பட்டுள்ள மூன்று கைப்பிடிகளைக் கைப்பற்றித் தொற்றுக் கொண்டு செல்ல  15 முதல் 20 பயணிகளுக்குள் மிகப்பெரிய தள்ளுமுள்ளு ஏற்படும். இதனால் மாற்றுத்திறனாளிப் பயணிகள், பெண்கள், குழந்தைகள், முதியோர் உள்ளிட்ட பயணிகள் மிகுந்த சிரமத்திற்கு உள்ளாவது தவிர்க்க முடியாமலிருந்தது.<\/p>\n\n<p style=\"text-align: justify;\">இதன் காரணமாக தாம்பரம் மற்றும் ஆவடி ரயில்வே நிலையங்களில் இருந்து இயக்கப்படும் ரயில்கள் அனைத்திலும் இரு நுழைவாயில்களை ஒட்டிய மூன்று கைப்பிடிகள் நிரந்தரமாக அகற்றப்பட்டுள்ளன என ரயில்வே நிர்வாக அதிகாரிகள் தெரிவித்துள்ளனர்.<\/p>\n\n<p style=\"text-align: justify;\">கைப்பிடிகள் நீக்கத்திற்கான முக்கிய காரணம், ரயில் பயணிகள் ஃபுட்போர்டில் பயணிப்பதைத் தவிர்க்கும் பொருட்டு என்று தெரிவிக்கப்பட்டுள்ளது. பீக் அவர்ஸ் என்று சொல்லப்படக் கூடிய காலை மற்றும் மாலை நேரங்களில் புறநகர் லோக்கல் ரயில்களில் ஃபுட்போர்டில் மட்டுமே சுமார் 15 முதல் 20 பயணிகள் அடைசலாக அப்பிக் கொண்டு பயணிக்கிறார்கள். குறிப்பாக செங்கல்பட்டு- சென்னை புறநகர் லோக்கல் விரைவு ரயில்களில் ஃபுட்போர்டில் பயணிகள் தொங்கிச் செல்லும் காட்சி அச்சம் கொள்ளச் செய்வதாக இருப்பதால் தென்னக ரயில்வே நிர்வாகம் முதற்கட்டமாக இப்படியொரு நடவடிக்கையில் ஈடுபட்டிருப்பதாக ரயில்வே நிர்வாக அதிகாரிகள் தெரிவித்தனர்.<\/p>\n\n<p style=\"text-align: justify;\">நுழைவாயில் கைப்பிடிகள் அகற்றப்பட்டுள்ளதால் இப்போது பயணிகள் வேறு வழியின்றி எத்தனை கூட்டமென்றாலும் ரயிலின் உட்புறத்திற்கு நகர்ந்தாக வேண்டிய கட்டாயத்திற்கு ஆளாகியுள்ளனர். ஃபுட்போர்டு பயண ஆபத்துகளைத் தவிர்ப்பதற்கு இந்த நடவடிக்கை உதவிய போதும் ரெகுலராக ரயில் பயணங்களில் ஈடுபடும் பழக்கம் கொண்ட பயணிகளை இந்த நடவடிக்கை அதிருப்தியில் ஆழ்த்தியுள்ளதாகக் கூறுகிறார்கள். வேக வேகமாக ரயிலைப் பிடிக்க ஓடி வருபவர்கள் இனி ஃபுட்போர்டு கைப்பிடிகளை நம்பி ரயிலில் ஏற முடியாது. அதுமட்டுமல்லாமல் <\/p>\n\n<p style=\"text-align: justify;\">மும்பை புறநகர்ப் பகுதிகளில் இயக்கப்படும் சில மல்ட்டிபிள் யூனிட் மின்சார ரயில்களில் ஃபுட்போர்ட் பகுதியில் நின்று கொண்டு பயணிக்கும் பயணிகள் பாதுகாப்பாகப் பிடித்துக் கொண்டு பயணிக்க வசதியாக அடுத்தடுத்து உட்பக்கமாக மூன்று  இரும்புக் குழாய்கள் நிறுவப்பட்டிருக்கும். ஆனால் சென்னையில் இயக்கப்படும் மல்ட்டிபிள் மின்சார ரயில்களில் ஃபுட்போர்டு பகுதியில் பயணிகளின் வசதிக்காக ஒரே ஒரு இரும்புக்குழாய் மட்டுமே பொருத்தப்பட்டிருக்கிறது. எனவே இரு நுழைவாயில்களிலும் மூன்று கைப்பிடிகள் நீக்கப்பட்டபின் ஃபுட்போர்டில் பயணிக்கும் பயணிகள் கூட்டம் அதிகரிக்கையில் இனிமேல் வலுக்கட்டாயமாக உள்நோக்கி நகர வேண்டியவர்களாவார்கள். இதன்மூலம் பீக் அவர்ஸ் பயண நேரத்தின் போது பயணிகள் தங்களது முட்டிகளை உடைத்துக் கொள்ளும் அபாயம் தவிர்க்கப் படும் என்கிறார் ரயில்வே அதிகாரி ஒருவர்.<\/p>\n\n<p style=\"text-align: justify;\">4 அலகுகள் அதாவது ஒரு அலகுக்கு மூன்று கோச்கள் வீதம் மொத்தம் 12 கோச்களை கொண்டது 12 கார் மல்ட்டி யூனிட் ரயில். இதில் ஒவ்வொரு யூனிட்டிலும் ஒரு மோட்டார் கோச்சும், இரு ட்ரெய்லர் கோச்சுகளும் இணைந்திருக்கும். இவற்றில் மோட்டார் கோச்சுகளில் இரண்டாகப் பகுக்கக் கூடிய நான்கு கதவுகளும் ட்ரெய்லர் கோச்சுகளில் 6 கதவுகளும் இருக்கும். இந்தக் கதவுகள் தோறும் மூன்று இரும்பு ராட்களில் பொருத்தப்பட்டிருக்கும் கைப்பிடிகள் ரயிலின் வேகம் அதிகரிக்கும் போதும் குறைக்கப்படும் போதும் ரயிலுக்குள் ஆட்டம் அதிகரித்தாலும், குறைந்தாலும் அவை பயணிகளைப் பாதிக்காமல் கீழே தள்ளாமல் பாதுகாப்பான பயணத்தை இதுவரை உறுதிப் படுத்தி வந்தன.<\/p>\n\n<p style=\"text-align: justify;\">ஆனால், தற்போது கைப்பிடிகள் அகற்றப்பட்ட பின் பயணிகள் பரபரப்பான காலை நேரங்களில் ரயிலைப்பிடிக்க ஓடி வந்து பற்றிக் கொண்டு ஏற வசதியான நுழைவாயில் கைப்பிடிகள் இல்லாததைக் கண்டு ஏமாற்றத்துடன் நிற்க வேண்டியதாகிறது. என்கிறார் தென்னக ரயில்வேயின் இந்த திடீர் நடவடிக்கை மீது அதிருப்தி கொண்ட ரயில் பயணி ஒருவர்.<\/p>\n\n<p style=\"text-align: justify;\">தினமும் மின்சார ரயில்களையே பயணத்திற்கு நம்பி இருக்கும் மறைமலை நகரைச் சேர்ந்த R கிருஷ்ணா எனும் பயணி சொல்வதென்னவென்றால்,  பரபரப்பான நேரங்களில் பீச் ஸ்டேஷனில் இருந்து செங்கல்பட்டு புறப்படும் பயணிகள் ரயில்களில் ஊரப்பாக்கம் வரையிலும் அனைத்து பெட்டிகளுமே ஏறத்தாழ நிரம்பி வழியும். அதைத்தாண்டி மறைமலைநகர் செல்ல வேண்டிய எங்களில் பலர் ரயில்களில் கைப்பிடி அகற்றப்பட்ட பிறகு கூட்ட நெரிசலில் ரயிலைப் பிடித்து உள்ளே ஏற முடியாமல் தொடர்ந்து தவித்து வருகிறோம். என்கிறார்.<\/p>\n\n<p style=\"text-align: justify;\">கடந்த ஜூலை மாதத்தில் சென்னை புறநகர் மின்சார ரயிலில் கூட்ட நெரிசலில் ஃபுட்போர்டு கைப்பிடிகளைப் பற்றிக் கொண்டு பயணித்த பயணிகளில் ஏழு பேர், செயிண்ட் தாமஸ் மெளண்ட் ஸ்டேஷன் மூன்று மற்றும் 4 ஆம் எண் நடைமேடை அருகிலிருந்த கான்கிரீட் சுவரில் மோதி உயிரிழந்தனர்.<\/p>\n\n<p style=\"text-align: justify;\">அதைத் தொடர்ந்தே தென்னக ரயில்வே நிர்வாகம் மேற்கண்ட பாதுகாப்பு நடவடிக்கையை நடைமுறைப்படுத்தியுள்ளது. இந்த நடவடிக்கை தினந்தோறும் போக்குவரத்துக்கு மின்சார ரயில்களை மட்டுமே நம்பி இருக்கும் புறநகர் ரயில் பயணிகளை அதிருப்தியில் ஆழ்த்தியுள்ள போதிலும் பயணிகளின் உயிருக்கு பாதுகாப்பு அளிப்பதாக இருப்பதாக ரயில்வே நிர்வாகம் கருதுகிறது.<\/p>\n\n<p style=\"text-align: justify;\">ஏனெனில் சென்னையில் மட்டுமாக புறநகர் ரயில் சேவையை நம்பி நாளொன்றுக்கு சுமார் 11 லட்சம் பயணிகள் தினமும் பயணித்து வருகிறார்கள்.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/oct\/16\/ஃபுட்போர்டு-கைப்பிடிகளை-அகற்றியது-பயணிகளின்-வசதிகளைக்-குறைக்க-அல்ல-ரயில்-மரணங்களைத்-தவிர்க்க-தென்ன-3021570.html","image":["https:\/\/images.dinamani.com\/uploads\/user\/imagelibrary\/2018\/10\/16\/w600X390\/local_train.jpg"],"pubdate":"Tuesday, October 16, 2018 01:17 PM +0530"},{"title":"அம்பானி குடும்ப வாரிசு ஆகாஷ் அம்பானியின் மணமகளாகக் கிசுகிசுக்கப்படும் ஸ்லோகா மேத்தா யார்?","text":"<p style=\"text-align: justify;\"> <\/p>\n\n<p style=\"text-align: justify;\">அம்பானி சகோதரர்களில் மூத்தவரான முகேஷ் அம்பானியின் மூத்த மகனுக்கு விரைவில் திருமணம் நடைபெறவிருக்கிறதாம். வரும் டிசம்பரில் அம்பானி மாளிகையில் திருமண மேளச்சத்தம் ஒலிக்கத் தொடங்கலாம். முகேஷ் அம்பானியின் இளைய மகனான ஆகாஷ் அம்பானியின் வருங்கால மனைவியாக கிசுகிசுக்கப்படும்... (அட ஆமாங்க இன்னும் அதிகாரப்பூர்வமான அறிவிப்பு வெளிவரவில்லையே! அப்போ கிசுகிசுக்கப்படும் என்று தான் சொல்லியாக வேண்டும்.) இளம்பெண் யார் தெரியுமா? அவரது பெயர் ஸ்லோகா மேத்தா. ஸ்லோகா மேத்தா வைர வியாபாரி ரஸ்ஸெல் மேத்தாவின் இளைய மகள். <\/p>\n\n<p style=\"text-align: justify;\">தெற்கு மும்பையில் வசித்து வரும் இந்த இரு  பிரம்மாண்டமான குடும்பங்களும் ஒருவருக்கொருவர் புதியவர்கள் இல்லை. முன்பே இரு குடும்பங்களுக்கும் நல்ல அறிமுகமுண்டு. இந்த திருமண வதந்தியில் அதிகமாகக் கிசுகிசுக்கப் படும் மற்றொரு வதந்தி என்னவென்றால் ஆகாஷ் அம்பானியின் வரனாகக் கருதப்படும் ஸ்லோகாவின் தாயார் மோனா மேத்தா தற்போது வங்கிக் கடன் மோசடியில் சிக்கி நாட்டை விட்டு ஓடிப்போனவராகக் கருதப்படும் நீரவ் மோடியின் நெருங்கிய உறவினர் என்பதே! <\/p>\n\n<p style=\"text-align: justify;\">மணப்பெண் ஸ்லோகா தற்போது தனது தந்தையின் தலைமையிலான ‘ரோஸி புளூ டயமண்ட்ஸ்’ நிறுவனத்தின் இயக்குனராக இயங்கி வருகிறார். இவர் தனது பள்ளிப்படிப்பை திருபாய் அம்பானி சர்வதேசப் பள்ளியில் ஆகாஷுடன் இணைந்து படித்து முடித்தவர். அதாவது பள்ளிக்காலத்திலிருந்தே இருவருக்கும் நல்ல பரிச்சயமுண்டு.<\/p>\n\n<p style=\"text-align: justify;\">பள்ளிப்படிப்பை இந்தியாவில் முடித்த பின் பிரின்ஸ்டனில் மானுடவியல் இளங்கலைப் படிப்பை முடித்து விட்டு முதுகலைப் பட்டத்தை லண்டன் ஸ்கூல் ஆஃப் எகனாமிக்ஸில் நிறைவு செய்திருக்கிறார்.<\/p>\n\n<p style=\"text-align: justify;\">அதுமட்டுமல்ல தனது நண்பர்களுடன் இணைந்து ‘கனெக்ட்ஃபார்’ என்ற தன்னார்வத் தொண்டு நிறுவனம் ஒன்றையும் ஸ்தாபித்து ஸ்லோகா நடத்தி வருகிறார்.<\/p>\n\n<p style=\"text-align: justify;\">இப்போது வரையிலும் இரு குடும்பங்களும் இந்தத் திருமண விஷயத்தை வதந்தி என்று மறுத்து வந்தாலும். இவர்களது திருமண நிச்சயதார்த்தம் மார்ச் 24 அன்று மும்பையில் திட்டமிடப்பட்டுள்ளதாகக் காற்றில் ஒரு சேதி உலவுகிறது. மும்பையின் இரு மெகா பணக்காரக் குடும்பத்தின் பிரம்மாண்டத்தைப் பறைசாற்றும் வகையில் இவர்களது திருமணம் வரும் டிசம்பர் மாதம் ஸ்விட்சர்லாந்தில் வைத்து நடத்தப்படலாம் என்றும் கருதப்படுகிறது.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/mar\/06\/ambani-family-wedding-rumours-who-is-sloha-metha-2875500.html","image":["https:\/\/images.dinamani.com\/uploads\/user\/imagelibrary\/2018\/3\/6\/w600X390\/akash-amabnai-1.jpg"],"pubdate":"Tuesday, March 6, 2018 10:43 AM +0530"},{"title":"இன்னும் கொஞ்ச நாள் லீவு வேணும் மக்களே! சிகிச்சை விஷயத்தில் கோவா முதல்வரின் வெளிப்படையான அணுகுமுறை!","text":"<p style=\"text-align: justify;\"> <\/p>\n\n<p style=\"text-align: justify;\">கோவா முதல்வர் மனோகர் பாரிக்கருக்கு கடந்த சில தினங்களாக உடல்நலக் குறைபாடு ஏற்பட்டு மும்பை லீலாவதி மருத்துவமனையில் சிகிச்சை பெற்று வந்தார். ஃபிப்ரவரி 15 முதல் 22 வரை அங்கே சிகிச்சை பெற்று வந்த அவர் 22 ஆம் தேதி கோவா சட்டமன்றக் கூட்டத்தொடரில் பட்ஜெட் தாக்கல் செய்வதற்காக கோவா வந்திருந்தார். அப்போது பட்ஜெட் தாக்கல் முடிந்ததும் கோவா மக்களுக்காக அவர் சிறு உரையும் நிகழ்த்தினார். அப்போது, பட்ஜெட் தாக்கலுக்காக சட்டமன்றத்துக்குத் திரும்பினாலும் மனோகர் பாரிக்கருக்கான சிகிச்சைகள் மீண்டும் தொடரவிருப்பதால் அவருக்கு விடுமுறை தேவைப்படுகிறது என அவரே தனக்கு வாக்களித்த மக்களிடம் கோரிக்கை வைத்திருக்கிறார்.<\/p>\n\n<p style=\"text-align: justify;\">நேற்று, செய்தியாளர்களிடையே பேசிய மனோகர் பாரிக்கர், எனக்கு வாக்களித்த கோவா மக்களுக்கு நன்றி,  நான் முற்றிலும் குணமடைய மேலும் சில சிகிச்சைகளுக்கு நான் உட்பட வேண்டியதாக இருக்கிறது. அதற்காக தொடர்ந்து மும்பைக்குப் பயணப்பட வேண்டிய தேவை இருப்பதாலும், மருத்துவர்களின் ஆலோசனையின் பேரில் ஒருவேளை வெளிநாட்டு மருத்துவமனைகளில் சிகிச்சை பெற வேண்டிய சூழல் வந்தால் அதற்காகவும் சேர்த்து எனக்கு மேலும் சில நாட்கள் விடுமுறை தேவைப்படுகிறது. கடந்த 15 நாட்களாக நான் நலம் பெற வேண்டும் எனப் பிரார்த்தித்த கோவா மக்களுக்கு மிக்க நன்றி. அவர்களது பிரார்த்தனையின் பலனால் தான் நான் இன்று உங்கள் முன் நலம் பெற்றுத் திரும்பியிருக்கிறேன். கணைய நோயால் அவதிப்பட்டு வரும் எனக்கு முற்றிலும் நோய் குணமாக மேலும் சில நாட்கள் தேவைப்படலாம். அதனால் நான் விடுமுறை எடுத்துக் கொள்கிறேன். எனக்கு வாக்களித்த கோவா மக்கள் அனைவருக்கும் எனது நன்றிகள். என்று வெளிப்படையாக அறிவித்திருக்கிறார்.<\/p>\n\n<p style=\"text-align: justify;\">இங்கே நமது தமிழகத்தின் முன்னாள் முதல்வரான ஜெயலலிதா எனும் இரும்புப் பெண்மணிக்கும் உடல்நலக் குறைபாடு ஏற்பட்டது. அப்போது நிகழ்ந்த அரசியல் கூத்துக்களோடு ஒப்பிடுகையில் கோவா முதல்வரின் இந்த வெளிப்படையான அணுகுமுறை நிச்சயமாகப் பாராட்டத்தக்கது. மாநில முதல்வர்களின் உடல்நலக் குறைபாடு மற்றும் சிகிச்சை பற்றிய வெளிப்படையான அறிவிப்புகளும் அப்படியொன்றும் ரகசியம் காக்கப்பட வேண்டியவை அல்ல. அவர்களை நம்பி வாக்களித்த நாட்டு மக்கள் தெரிந்து கொள்ளத் தக்க விஷயங்களே என்ற புரிந்துணர்வுடன் மக்களுக்குத் தனது சிகிச்சை விவரங்களைத் தெரிவித்து முறையான அறிவிப்புடன் விடுமுறை பெற விரும்பும் இந்த முதல்வர் இவ்விஷயத்தில் பிற மாநில முதல்வர்களுக்கு சிறந்த முன்னுதாரணமே!<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/mar\/06\/goa-chief-minister-manohar-parrikar-asking-extra-leave-for-treatment-2875496.html","image":["https:\/\/images.dinamani.com\/uploads\/user\/imagelibrary\/2018\/3\/6\/w600X390\/manokar_parikar.jpg"],"pubdate":"Tuesday, March 6, 2018 10:10 AM +0530"},{"title":"பாழடைந்த கிணற்றுக்குள் மூட்டை, மூட்டையாக ஒரிஜினல் ஆதார் கார்டுகள்... கிணறு வெட்டக் கிளம்பிய பூதம்!","text":"<p style=\"text-align: justify;\"> <\/p>\n\n<p style=\"text-align: justify;\">மகாராஷ்டிராவின் யவத்மல் பகுதியில் இருந்த ஒரு பாழடைந்த கிணற்றுக்குள் இருந்து ஆயிரக்கணக்கான ஒரிஜினல் ஆதார் கார்டுகள் மீட்கப்பட்டன. கிணற்றுக்குள் இருந்து கோணிப்பைகளில் கட்டப்பட்டு வீசப்பட்ட ஆதார் கார்டுகளை மீட்ட உள்ளூர் மக்கள் மாவட்ட நிர்வாகத்தின் கவனத்துக்கு இவ்விஷயத்தை எடுத்துச் சென்றதும், இச்சம்பவம் குறித்து மேலதிகத் தகவல்களை விசாரிக்கக் கோரி மாவட்ட நிர்வாகம் உள்ளூர் நிர்வாகம் மற்றும் காவல்துறையினருக்கு உத்தரவிட்டுள்ளது.<\/p>\n\n<p style=\"text-align: justify;\">இந்தப் பகுதியைச் சேர்ந்த தன்னார்வ இளைஞர்களில் சிலர், ஊரில் நிலவும் கடுமையாக தண்ணீர் பஞ்சத்தை போக்கும் முயற்சியாக இந்தக் கிணற்றைத் தூர்வாற முயற்சிக்கையில் தான் கோணிப்பைகளில் கட்டுக்கட்டாக ஒரிஜினல் ஆதார் கார்டுகளைக் கண்டு அதிர்ச்சியடைந்து இந்தக் குற்றத்தை வெளிக்கொண்டு வந்துள்ளனர்.<\/p>\n\n<p style=\"text-align: justify;\">யத்வல் பகுதியின் சிண்டே நகர், சாய்மந்திரில் இருக்கும் கிணற்றைத் தூர்வார முயன்றபோது கிணற்றுக்குள்ளிருந்த பாறைக்கு அடியில் இந்த ஒரிஜினல் ஆதார் கார்டு மூட்டை சிக்கியிருக்கிறது. மூட்டைக்குள்ளிருந்த ஆதார் கார்டுகள், பல நாட்களாக நீரில் ஊறியிருந்த காரணத்தால் சிதிலமடைந்திருந்த போதிலும், அதிலிருக்கும் தகவல்கள் அழியாமல் வாசிக்க முடியும் அளவுக்கு இருந்ததால் அந்த ஆதார் கார்டுகள் அனைத்தும் புறநகர்ப் பகுதியில் இருக்கும் லோஹர கிராமத்தைச் சேர்ந்தவர்களுடையது என கண்டறியப்பட்டுள்ளது.<\/p>\n\n<p style=\"text-align: justify;\">இந்த விஷயம் மாவட்ட ஆட்சியர் ராஜேஷ் தேஷ்முக்கின் கவனத்துக்கு கொண்டு வரப்பட்டதும், மீட்கப்பட்டுள்ள அந்த ஒரிஜினல் ஆதார் கார்டுகள் அனைத்தும் வருவாய்த்துறை ஆணையர்கள் கட்டுப்பாட்டில் இருந்தவையா? அல்லது இந்திய தபால் துறையின் கட்டுப்பாட்டில் இருந்தவையா? என்பது குறித்து விசாரிக்க ஆணையிட்டுள்ளார். யாராக இருந்தாலும் சரி கடமையை மீறிய குற்றவாளிகள் நிச்சயம் சட்டத்தின் முன் நிறுத்தப்பட்டு உரிய தண்டனை பெற்றுத் தரப்படும் என அவர் உறுதியளித்துள்ளார்.<\/p>\n\n<p style=\"text-align: justify;\">கிணற்றுக்குள் இருந்து கண்டெடுக்கப்பட்டுள்ள ஆதார் கார்டுகளுக்கு உரிய நபர்கள் யாரெனக் கண்டறிய குழுவொன்று அமைக்கப்பட்டுள்ளதாகவும், குற்றவாளிகள் கண்டறியப்பட்டதும் உரிய நடவடிக்கை எடுக்கப்படும் எனவும் யவத்மல் தபால்துறை தலைமை அஞ்சல் அதிகாரியான ஆனந்த சர்க்கார் தெரிவித்துள்ளார்.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/mar\/13\/thousands-of-aadhaar-cards-found-dumped-in-a-well-2879885.html","image":["https:\/\/images.dinamani.com\/uploads\/user\/imagelibrary\/2018\/3\/13\/w600X390\/aadhar_cards.jpg"],"pubdate":"Tuesday, March 13, 2018 05:18 PM +0530"},{"title":"பணமதிப்பிழப்பு செய்யப்பட்ட 500, 1000 ரூபாய் நோட்டுக்களின் இன்றைய நிலை?!","text":"<p style=\"text-align: justify;\"> <\/p>\n\n<p style=\"text-align: justify;\">கடந்த 2016 ஆம் ஆண்டு, இந்தியப் பிரதமர் மோடி பணமதிப்பிழப்பு செய்தியை இரவு 8 மணியளவில் தொலைக்காட்சியில் தோன்றி மக்கள் அனைவரையும் அதிரச் செய்யும் விதத்தில் பரபரப்புச் செய்தியாக அறிவித்தார். அந்த நிமிடம் முதல் சில மாதங்களுக்குள்ளாக பொதுமக்கள் அதுவரை பயன்படுத்தி வந்த 500 மற்றும் 1000 ரூபாய் நோட்டுக்கள் மதிப்பு நீக்கம் செய்யப்பட்டு வெறும் காகிதங்கள் என்றாகின. தற்போது பழைய ரூபாய் நோட்டுக்களுக்குப் பதிலாகப் புது 2000 மற்றும் 500, 200, 50 ரூபாய் நோட்டுக்கள் புழக்கத்தில் விடப்பட்டுள்ளன.<\/p>\n\n<p style=\"text-align: justify;\">அதெல்லாம் சரி, ஆனால் கடந்த பல ஆண்டுகளாக நம்மோடு ஒட்டி உறவாடிய பின் திடீரென ஒரே நாளில் நம்மிடமிருந்து பணமதிப்பிழப்பு என்ற பெயரில் பறிக்கப்பட்டனவே அந்த 1000 மற்றும் 500 ரூபாய் நோட்டுக்களின் கதி என்ன ஆயிற்றோ? என்ற கவலை எல்லோருக்கும் இருக்குமில்லையா?<\/p>\n\n<p style=\"text-align:center\"><img alt=\"\" src=\"http:\/\/images.dinamani.com\/uploads\/user\/ckeditor_images\/article\/2018\/1\/9\/demonitised_notes.jpg\" \/><\/p>\n\n<p style=\"text-align: justify;\">அந்த ரூபாய் நோட்டுக்கள் தற்போது தமிழக சிறைச்சாலைகளுக்கு அனுப்பப்பட்டுள்ளனவாம். அங்கிருக்கும் கைதிகளில் திறன் வாய்ந்த சிலருக்கு அது ஒரு புது விதமான வேலை வாய்ப்பை உருவாக்கித் தந்திருக்கிறது. ஆம், மதிப்பு நீக்கம் செய்யப்பட்ட பழைய ரூபாய் நோட்டுக்கள் சிறு, சிறு துகள்களாக மாற்றப்பட்டு மிகுந்த அழுத்தம் கொடுத்து கைகளால் அரைக்கப்பட்டு அரசாங்க அலுவலகங்களில் பயன்படுத்தப்படும் கோப்புகளாக மாற்றப்பட்டுக் கொண்டிருக்கின்றனவாம். இந்தக் கோப்புகள் முற்றிலும் சிறைக்கைதிகளால் மேனுவலாகத் தயாரிக்கப்படுகிறது.<\/p>\n\n<p style=\"text-align: justify;\">இதற்கென தனி இயந்திரங்கள் பயன்படுத்தப்படவில்லை. இந்த வேலையில் ஈடுபடுத்தப்படும் கைதிகளுக்கு நாளொன்றுக்கு 160 முதல் 200 ரூபாய் ஊதியமாக வழங்கப்படுகிறது. தினமும் 25 முதல் 30 சிறைக்கைதிகள் இந்த வேலையில் ஈடுபடுத்தப்பட்டு ஒருநாளில் சுமார் 1000 கோப்புகள் வரை தயாரிக்கப்படுகின்றன என பிடிஐ செய்திக் குறிப்புகள் தெரிவிக்கின்றன.<\/p>\n\n<p style=\"text-align: justify;\">Image courtesy: thenewsminute.com<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/jan\/09\/demonitised-notes-send-to-tn-jail-and-made-to-files-2841783.html","image":["http:\/\/images.dinamani.com\/uploads\/user\/ckeditor_images\/article\/2018\/1\/9\/demonitised_notes.jpg"],"pubdate":"Tuesday, January 9, 2018 11:07 AM +0530"},{"title":"எம் ஆர் ஐ ஸ்கேன் பரிசோதனையின் போது கட்டாயம் தவிர்க்கப்பட வேண்டியவை எவை?","text":"<p> <\/p>\n\n<p style=\"text-align: justify;\">எம் ஆர் ஐ ஸ்கேன் என்றால் மேக்னடிக் ரெஸொனன்ஸ் இமேஜிங் (தமிழில்... காந்த ஒத்திசைவு படமெடுத்தல்) என்று பொருள். இந்த பரிசோதனைக்கு உட்பட்டால் காந்த விசை மூலமாக நமது உடல் உள்ளுறுப்புகளில் நோய்ப்பாதிப்பு இருக்குமிடத்தை முப்பரிமாண ஸ்கேன் படமாகப் பெற முடியும். 1970 ல் கண்டறியப்பட்ட இந்த மெஷின் மக்களின் பயன்பாட்டுக்கு வர மேலும் 7 ஆண்டுகளாகி 1977 முதல் மருத்துவத்துறையில் பயன்படுத்தப்பட்டு வருகிறது. இந்த ஸ்கேன் மூலமாக உடலின் எந்தப் பகுதியை வேண்டுமானாலும் பரிசோதனைக்குட்படுத்தி படங்களாக எடுக்க முடியும்.<\/p>\n\n<ul>\n\t<li style=\"text-align:justify\">மூளை மற்றும் தண்டுவடம்<\/li>\n\t<li style=\"text-align:justify\">எலும்பு மற்றும் தசை இணைப்புகள்<\/li>\n\t<li style=\"text-align:justify\">மார்பகங்கள்<\/li>\n\t<li style=\"text-align:justify\">இதயம் மற்றும் இதயத் தமனிகள்<\/li>\n\t<li style=\"text-align:justify\">கல்லீரல், கருப்பை, புராஸ்டேட் சுரப்பு உள்ளிட்ட உடல் உள்ளுறுப்புகள்<\/li>\n<\/ul>\n\n<p style=\"text-align: justify;\">போன்ற உடற்பாகங்களில் ஏதேனும் நோய்க்குறிகள் இருந்தால் அவற்றை எம் ஆர் ஐ ஸ்கேன் பரிசோதனையில் மிக எளிதாக முறையாகக் கண்டறிய முடியும்.<\/p>\n\n<p style=\"text-align:center\"><img alt=\"\" src=\"http:\/\/images.dinamani.com\/uploads\/user\/ckeditor_images\/article\/2018\/1\/29\/mri_scan.jpg\" \/><\/p>\n\n<p style=\"text-align: justify;\"><strong>எம் ஆர் ஸ்கேன் உற்பத்தி செய்யக்கூடிய அதிக விசை கொண்ட உயர் காந்தப்புலங்களின் வலிமை...<\/strong><\/p>\n\n<p style=\"text-align: justify;\">எம் ஆர் ஐ ஸ்கேன் மெஷினின் காந்தவிசை தோராயமாக 10 டன் இது புவியின் காந்த விசையோடு ஒப்பிடுகையில் 30,000 மடங்கு மிகு சக்தி கொண்டது. அதுமட்டுமல்ல ஒரு குளிர்சாதனப் பெட்டியில் பொருத்தப்பட்டுள்ள காந்த விசையோடு ஒப்பிடுகையில் 200 மடங்கு வலிமையானது.<\/p>\n\n<p style=\"text-align: justify;\"><strong>எம் ஆர் ஐ ஸ்கேன் பரிசோதனை விலக்கப்பட்டவர்கள்...<\/strong><\/p>\n\n<ul>\n\t<li style=\"text-align:justify\">இதன் மிகு காந்த விசை காரணமாக பேஸ் மேக்கர்கள் பொருத்தப்பட்ட நோயாளிகள், <\/li>\n\t<li style=\"text-align:justify\">நரம்பியல் நோய் பாதிப்பு உள்ளவர்களிடையே வலி குறைப்பிற்காகநெர்வ் ஸ்டிமுலேட்டர் எனும் எலக்ட்ரிகல் இம்பிளாண்ட் கருவி பொருத்தப்பட்ட நோயாளிகள்<\/li>\n\t<li style=\"text-align:justify\">இதயத்துடிப்பை சீராக வைப்பதற்காக கார்டியோ வெர்ட்டர், டி ஃபைப்ரிலேட்டர் உள்ளிட்ட கருவிகள் பொருத்தப்பட்ட நோயாளிகள் உள்ளிட்டவர்களுக்கு எம் ஆர் ஐ ஸ்கேன் பரிந்துரைக்கப்படுவதில்லை.<\/li>\n<\/ul>\n\n<p style=\"text-align: justify;\"><strong>அது மட்டுமல்ல, ஸ்கேன் மெஷினின் உயர் காந்த விசை காரணமாக;<\/strong><\/p>\n\n<p style=\"text-align: justify;\">ரிஸ்ட் வாட்சுகள், அலைபேசிகள், தங்கம், வெள்ளியாலான உலோக ஆபரணங்கள், ஹியரிங் எய்டு உள்ளிட்ட உலோகக் கருவிகள், உலோகத்தாலான அனைத்துக் கருவிகளுக்கும் எம் ஆர் ஐ ஸ்கேன் அறைக்குள் கண்டிப்பாக அனுமதி இல்லை.<br \/>\n <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/jan\/29\/rules-for-mri-scan-2853441.html","image":["http:\/\/images.dinamani.com\/uploads\/user\/ckeditor_images\/article\/2018\/1\/29\/mri_scan.jpg"],"pubdate":"Tuesday, January 30, 2018 11:49 AM +0530"},{"title":"மிராஜ் 2000 ரக போர் விமானங்களின் சிறப்பு...","text":"<p style=\"text-align: justify;\"> <\/p>\n\n<p style=\"text-align: justify;\">இன்று அதிகாலை 3.30 மணியளவில் இந்தியா, பாகிஸ்தான் எல்லைப்புறத்தை ஒட்டி இருப்பிடங்களை அமைத்து செயல்பட்டுக் கொண்டிருந்த பயங்கரவாத முகாம்களின் மீது இந்திய ராணுவம் தாக்குதல் நடத்தியது. இந்த தாக்குதல் ஃபிப்ரவரி 14 ஆம் நாள் ஜெய்ஷ் இ முகமது தீவிரவாத அமைப்பினர் காஷ்மீர், புல்வாமாவில் நிகழ்த்திய பயங்கரவாதத் தாக்குதலுக்கான பதிலடி என இந்திய அரசு அறிவித்திருக்கிறது. ஃபிப்ரவரி 14 ஆம் நாள் காஷ்மீர், புல்வாமாவில் விடுமுறை முடிந்து பணிக்குத் திரும்பிக் கொண்டிருந்த 40 சி ஆர் பி எஃப் வீரர்கள் பயணித்த பேருந்தின் மீது வெடிமருந்துகள் நிரம்பிய காரை ஏற்றி மோதி வெடிக்கச் செய்து மாபெரும் உயிரிழப்பை ஏற்படுத்தியது ஜெய்ஷ் இ முகமது பயங்கரவாத அமைப்பு. இதில் பேருந்தில் பயணித்த 40 வீரர்களும் மரணித்தனர். அதில் தமிழகத்தைச் சேர்ந்த வீரர்களும் இருவரும் அடக்கம். இந்த பயங்கரவாதத் தாக்குதலால் தன் நெஞ்சில் தீ எரிந்து கொண்டிருப்பதாகவும் உரிய வகையில் வெகு விரைவில் இதற்கான பதிலடியை இந்திய ராணுவம் அளிக்கும் எனவும் பிரதமர் மோடி தெரிவித்திருந்தார். <\/p>\n\n<p style=\"text-align: justify;\">அவ்வகையில் பாக் எல்லையை ஒட்டிய பயங்கரவாத முகாம்களின் மீது இன்று நடத்தப்பட்ட தாக்குதலை தகுந்த பதிலடியாக இந்திய ராணுவம் அறிவித்திருக்கிறது. இந்தத் தாக்குதலுக்கு மிராஜ் 2000 ரக போர் விமானங்கள் பயன்படுத்தப்பட்டுள்ளன.<\/p>\n\n<p style=\"text-align: justify;\">மிராஜ் 2000 என்பவை ஃபிரான்ஸ் நாட்டில் தயாராகி உலகம் முழுதும் பல்வேறு நாடுகளுக்கு விற்பனையாகிக் கொண்டிருக்கும் போர் விமானங்களாகும். இதைத் தயாரிப்பது ஃப்ரான்ஸைச் சார்ந்த டஸ்ஸால்ட் ஏவியேஸன் நிறுவனம். இது ஒற்றை இயந்திரச் சக்தி கொண்ட 4 ஆம் தலைமுறை போர் விமானமாக அடையாளப் படுத்தப்படுகிறது. ஆரம்பத்தில் இவ்வகை போர்விமானங்கள் 1970 களின் பிற்பகுதியில் மிராஜ் 3 எனும் பெயரில் அறிமுகப்படுத்தப் பட்டு அவற்றுக்கு கிடைத்த உலகளாவிய வரவேற்பின் பின் அவற்றையே முன்மாதிரியாகக் கொண்டு மிராஜ் 2000 N, மிராஜ் 2000 D போன்ற தாக்குதல் போர் விமானங்களும், மிராஜ் 2000-5 போன்ற மேம்படுத்தப்பட்ட போர் விமானங்களும் உருவாக்கப்பட்டன. 2006 ஆம் ஆண்டு நிலவரப்படி பார்த்தால் இன்று உலகெங்கும் சுமார் 600 க்கும் மேற்பட்ட மிராஜ் 2000 ரக போர்விமானங்கள் உலகெங்கும் 9 நாடுகளில் பயன்பாட்டில் இருப்பது தெரிய வருகிறது.<\/p>\n\n<p style=\"text-align: justify;\">மிராஜ் 2000 போர் விமானத்தில் அதன் கட்டுப்படுத்தக்கூடிய புதிய நுட்பங்கள், எதிரி விமானங்களை வெகு விரைவில் கண்டுகொள்ளும் உணர்வுக் கருவிகள், கணினி அமைப்புகள், மிகத் துல்லிமான இலக்கை குறிவைக்கும் அமைப்புகள், ஆயுதங்களை தாங்கிச் செல்லக்கூடிய திறன் ஆகியவற்றை மேம்படுத்துவதன் மூலம் அதனை மேலும் 20 ஆண்டுகளுக்கு சிறப்பாக பயன்படுத்த முடியும் என்று இந்திய விமானப் படை நம்புகிறது.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2019\/feb\/26\/மிராஜ்-2000-ரக-போர்-விமானங்களின்-சிறப்பு-3103359.html","image":["https:\/\/images.dinamani.com\/uploads\/user\/imagelibrary\/2019\/2\/26\/w600X390\/miraj_2000.jpg"],"pubdate":"Tuesday, February 26, 2019 11:10 AM +0530"},{"title":"போக்குவரத்துக் காவலரை கடமையைச் செய்ய விடாமல் மிரட்டிய ஐபிஎஸ் அதிகாரி மகள் (வீடியோ இணைப்பு)","text":"<p style=\"text-align: justify;\"> <\/p>\n\n<p style=\"text-align: justify;\">கடந்த சனிக்கிழமை சென்னை கடற்கரையில் வாகனச் சோதனையில் ஈடுபட்டிருந்த போக்குவரத்து காவலர் ஒருவர் இளம்பெண் ஒருவரால் மிரட்டப்பட்ட காட்சி தமிழ்நாட்டில் அதிகார மட்டத்தின் ஆணவத்தை அப்பட்டமாக எடுத்துக்காட்டுவதாக இருந்தது.<\/p>\n\n<p style=\"text-align: justify;\">அந்த வீடியோ;<\/p>\n\n<p style=\"text-align: justify;\"> <\/p>\n\n<p style=\"text-align: center;\"><iframe frameborder=\"0\" height=\"315\" scrolling=\"no\" src=\"https:\/\/www.youtube.com\/embed\/KqgBzrITfxw\" width=\"450\"><\/iframe><\/p>\n\n<p style=\"text-align: justify;\">சனிக்கிழமை மாலையில் சென்னை மெரினா கடற்கரையில் வழக்கம் போல வாகனச் சோதனையில் ஈடுபட்டிருந்த போக்குவரத்து ஊழியர் ஒருவர் ஒரு குறிப்பிட்ட வாகனத்தில் இளம்பெண்கள் மது அருந்தியதை கண்டறிந்தார். தாம் கண்டதை அந்தக் காவலர் வீடியோவாகவும் பதிவு செய்திருக்கிறார். இதனால் எரிச்சலின் உச்சத்திற்குச் சென்ற அந்த இளம்பெண் காவலரை மிரட்டி வேஅலி செய்ய விடாமல் தடுக்கும் நோக்கத்துடன்... தான் ஒரு ஐபிஎஸ் ஆஃபீஸரின் மகள் என்றும், தான் நினைத்தால் உடனடியாகத் தனது தந்தையிடம் நடந்ததைக்கூறி குறிப்பிட்ட அந்தக் காவலரை பணியிலிருந்து நீக்கம் செய்ய முடியும் என மிரட்டி இருக்கிறார். அதோடு; ‘காவலரின் பெயர், அவர் பணிபுரியும் காவல் சரக எண், உள்ளிட்ட விவரங்களைக் கேட்டதோடு, நீங்கள் இப்போது என்ன செய்து கொண்டிருக்கிறீர்கள் என்பதை தெரிந்து தான் செய்கிறீர்களா? யாருடைய வாகனத்தைச் சோதனை செய்கிறீர்கள்? எதற்காக இதை வீடியோ பதிவு செய்கிறீர்கள்? நான் நினைத்தால் உடனடியாக உங்கள் மேல் என் தந்தை வாயிலாக நடவடிக்கை எடுக்க முடியும்?’ என்றும் கூறி மிரட்டி இருக்கிறார். இளம்பெண் ஒருவர் கடற்கரை மாதிரியான பொதுமக்கள் கூடும் இடத்தில் காரில் வைத்து மது அருந்தியதோடு, வாகனச் சோதனையில் ஈடுபட்டு இளம்பெண்ணின் தவறைக் கண்டு பிடித்த காவலரையும் அதிகாரம் தந்த ஆணவத்தின் உச்சத்தில் நின்று மிரட்டி இருப்பது அப்போது அங்கிருந்த மக்களிடையே கடும் மனக்கசப்பை ஏற்படுத்தி இருக்கிறது.<\/p>\n\n<p style=\"text-align: justify;\">Image & video courtesy: Times now.com<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/apr\/03\/caught-on-camera-ips-officers-daughter-threatens-police-constable-in-chennai-2892901.html","image":["https:\/\/images.dinamani.com\/uploads\/user\/imagelibrary\/2018\/4\/3\/w600X390\/IPS-Officer-Daughter-620x400.jpg"],"pubdate":"Tuesday, April 3, 2018 03:27 PM +0530"},{"title":"தேர்தல் பார்வையாளர் பொறுப்பிலிருந்து நீக்கம்: மதப்பிரச்சாரத்தால் மீண்டும் சர்ச்சையில் சிக்கும் உமாசங்கர் ஐஏஎஸ்!","text":"<p style=\"text-align: justify;\"> <\/p>\n\n<p style=\"text-align: justify;\">தமிழகத்தைச் சார்ந்த மூத்த ஐஏஎஸ் அதிகாரிகளில் ஒருவரான உமா சங்கர் ஐஏஎஸ் தனது கிறிஸ்துவ பக்தியின் காரணமாக மீண்டுமொரு முறை சர்ச்சைக்கு உள்ளாகியிருக்கிறார். 2019 ஆம் ஆண்டுக்கான நாடாளுமன்றத் தேர்தல் நடைபெற்றுக் கொண்டிருக்கும் இவ்வேளையில் மத்தியப் பிரதேச மாநிலத்துக்கான தேர்தல் பார்வையாளராக நியமிக்கப்பட்டிருந்தார் உமாசங்கர் ஐஏஎஸ். சமீப காலங்களில் உமாசங்கர் ஐஏஎஸ் அவரது மதப்பிரச்சாரங்கள் மற்றும் ஃபெய்த் ஹீலிங் (நம்பிக்கை சிகிச்சைமுறை) நம்பிக்கைகளால் தீவிரமான சர்ச்சைகளுக்கு ஆளாகி வருகிறார்.<\/p>\n\n<p style=\"text-align: justify;\">மத்தியப்பிரதேச மாநிலம் ‘சிதி’ தொகுதிக்கு தேர்தல் பார்வையாளராக நியமிக்கப்பட்டிருந்த உமாசங்கர், அங்கேயும் தனது மதபோதனைகளைத் துவக்கி ஃபெயித் ஹீலிங் வேலைகளையும் தொடங்கவே உடனடியாக தேர்தல் ஆணையம் அவரை அந்தப் பொறுப்பிலிருந்து வெளியேற்றியதோடு மீண்டும் இம்மாதிரியான நடவடிக்கைகளில் ஈடுபடக்கூடாது என்று எச்சரித்தும் அனுப்பியுள்ளது.<\/p>\n\n<p style=\"text-align: justify;\">தனது தலைவலிக்கு சிகிச்சை எடுத்துக் கொள்ள சிதியில் உள்ள மாவட்ட மருத்துவமனைக்குச் சென்றிருந்தார் உமாசங்கர் ஐஏஎஸ். தனக்கான சிகிச்சைக்காக அங்கே சென்றவர் பிறகு தன் சிகிச்சையை மறந்து அங்கே இருந்த பிற நோயாளிகளுக்கு மதபோதனையும், ஃபெய்த் ஹீலிங்கும் செய்யத் தொடங்கவே அங்கிருந்த நோயாளிகளின் உறவினர்கள் சிலர் உமாசங்கரின் நடவடிக்கைகளை எதிர்த்து குரல் கொடுக்கத் தொடங்கியுள்ளனர். அதன் பிறகே இந்தச் செய்தி ஊடகங்களின் கவனத்திற்கு வந்துள்ளது. ஆயினும் இவ்விஷயத்தில், தேர்தல் பார்வையாளர் பொறுப்பிலிருந்து நீக்கப்பட்டதற்கான காரணங்களென அதிகாரப்பூர்வமான எந்த ஒரு தகவலும் உமாசங்கர் ஐஏஎஸ் தரப்பிலிருந்து இதுவரை வெளியிடப்படவில்லை என்பது குறிப்பிடத்தக்கது.<\/p>\n\n<p style=\"text-align: justify;\">உமாசங்கர் ஐஏஎஸ் தனது கிறிஸ்தவ மதப்பற்றை எப்போதும் மறைத்ததில்லை. உலகறிய, ஊரார் அறியத்தான் அவரது செயல்பாடுகள் இருக்கின்றன. அவரது மதப்பிரச்சாரத்தின் தீவிரத்தனத்தை அறிந்து கொள்ள விரும்புபவர்கள் டே ஆஃப் லார்ட் ஜீசஸ் (Day of Lord Jesus) எனும் யூடியூப் சேனலுக்குச் சென்று ஒருமுறை பார்வையிடலாம். அதையொட்டி பொதுமக்களிடம் இருந்து வந்த ஆட்சேபணைப் புகார்களின் அடிப்படையில் தான் தேர்தல் ஆணையம் அவர் மீது நடவடிக்கை எடுத்துள்ளது. தன் மீதான நடவடிக்கை குறித்து உமாசங்கர் இதுவரை எவ்வித எதிர்ப்பையும் பதிவு செய்ததாகத் தெரியவில்லை என்கின்றன அவருக்கு நெருக்கமான வட்டாரங்கள்.<\/p>\n\n<p style=\"text-align: justify;\">1990 ஆம் ஆண்டு பேட்ச் இந்தியக் குடிமைப்பணித் தேர்வுகளில் வென்று ஐ ஏ எஸ் அதிகாரியாகத் தேர்வானவர் உமாசங்கர் ஐஏஎஸ். அடிப்படையில் இந்து தலித் பிரிவைச் சார்ந்தவராக இருந்தபோதும் 2008 ஆம் ஆண்டில் கிறிஸ்தவராக மதம் மாறினார். ஒருகாலத்தில் சட்ட விரோதிகள் மற்றும் சட்டத்துக்குப் புறம்பான காரியங்களுக்கு எதிராக நடவடிக்கை எடுக்கக் கூடிய ஐஏஎஸ் அதிகாரிகளில் முதன்மையானவர் எனப் பெயரெடுத்துக் கொண்டிருந்தவர் தற்போது தனது மதம் சார்ந்த நடவடிக்கைகளுக்காக சர்ச்சைக்குரிய வகையில் அடையாளம் காணப்பட்டு வருவது காலத்தின் கோலம். இயற்கைச் சீற்றங்களின் போது கடவுளின் சாபத்தால் தான் மக்கள் இத்தகைய இயற்கைச் சீற்றங்களுக்கு ஆளாக நேர்ந்தது என்று கருத்துத் தெரிவித்து சிக்கலில் மாட்டிக் கொண்டதோடு, அவ்வப்போது கிறிஸ்தவ மதத்தைப் போற்றுவதற்காக இந்து மதத்தை தூற்றியும் வந்தார்.<\/p>\n\n<p style=\"text-align: justify;\">தனது மதபோதகத் தனத்துக்காக உமாசங்கர் ஐஏஎஸ் கண்டிக்கப்படுவது இது முதல் முறை அல்ல. இதற்கு முன்பும் 2015 ஆம் ஆண்டு தமிழக அரசு, ஒரு அரசு அதிகாரியாக இருந்து கொண்டு இத்தகைய நடவடிக்கைகளில் ஈடுபடுவது தவறு என்று அவரது மதம் சார்ந்த செயல்பாடுகளுக்கு எச்சரிக்கையுடன் கூடிய தடை விதித்திருந்தது. கன்யாகுமரியில் பொது மக்களை கிறிஸ்தவ மதத்திற்கு மாற்றக்கூடிய வகையிலான பிரச்சாரங்களில் ஈடுபட்டு வந்தார் எனக்கூறி உமாசங்கர் ஐஏஎஸ் அங்கிருந்த சிலரால் தாக்குதலுக்கு உள்ளானார். இது தொடர்பான கேள்விகளுக்குப் பதிலளிக்கையில் நான் பணத்திற்காகவோ, அன்பளிப்புகளுக்காகவோ கிறிஸ்தவ மதப் பிரச்சாரங்களில் ஈடுபடவில்லை. நம்பிக்கையின் அடிப்படையில் மட்டுமே செயல்படுகிறேன்’ என்றார் உமாசங்கர் ஐஏஎஸ்.<\/p>\n\n<p style=\"text-align: justify;\">உமா சங்கர் ஐஏஎஸ் தனிமனிதராக கிறிஸ்தவ மதத்தைப் பின்பற்றும் வரையில் அது அவரது அடிப்படை உரிமை சார்ந்த விஷயம். ஆனால், அவர் ஒரு ஐஏஎஸ் அதிகாரியாக இருந்து கொண்டு இப்படியான மதப்பிரச்சாரங்களில் ஈடுபடுவது தான் பலதரப்பிலும் கண்டனங்களை எழுப்பி வருகிறது.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2019\/apr\/23\/தேர்தல்-பார்வையாளர்-பொறுப்பிலிருந்து-நீக்கம்-மதப்பிரச்சாரத்தால்-மீண்டும்-சர்ச்சையில்-சிக்கும்-உமாசங-3138572.html","image":["https:\/\/images.dinamani.com\/uploads\/user\/imagelibrary\/2019\/4\/23\/w600X390\/umashankar_IAS.jpg"],"pubdate":"Tuesday, April 23, 2019 04:32 PM +0530"},{"title":"சமூக ஊடகத்தில் காதலைச் சொல்லி பரபரப்பான ஐஏஎஸ் டாப்பர் டினா டபியின் காதல், கல்யாணத்தில் முடிந்தது!","text":"<p style=\"text-align: justify;\"> <\/p>\n\n<p style=\"text-align: justify;\">2015 வருடத்தின் அகில இந்திய குடிமைப்பணிகள் தேர்வில் முதல் இரண்டு இடங்களைப் பிடித்த ஐ ஏ எஸ் டாப்பர்களான டினா டாபிக்கும் (25), அதார் அமீருல் ஷஃபிக்கும்(26) காஷ்மீரத்தில் அழகிய பாகல்காம் நகரில் கடந்த வார இறுதியில் ஒருவழியாகத் திருமணம் முடிந்தது. இவர்களது திருமணம் குடும்ப உறுப்பினர்கள் மற்றும் நெருங்கிய நண்பர்கள் மட்டுமே கலந்து கொண்ட எளிய விழாவாக நடந்து முடிந்திருப்பதாக ஷஃபியின் நண்பர் ஒருவர் செய்தி ஊடகங்களிடம் தகவல் அளித்திருக்கிறார். <\/p>\n\n<p style=\"text-align: justify;\">2015 ஆம் ஆண்டின் ஐஏஎஸ் டாப்பரான டினா டாபி, இந்தியாவில் ஐஏஎஸ் தேர்வுகளுக்கு முனைந்து தயார் செய்யும் அனைத்து இளம்பெண்களும் முன்மாதிரியாகக் கொள்ளத்தக்கவர். குறிப்பாக தலித் பின்னணி கொண்ட இளம்பெண்களுக்கு அவர் மிகச்சிறந்த வழிகாட்டி. அதே போல அவருக்கு மாலையிட்டிருக்கும் அமீருல் ஷஃபியும் காஷ்மீரத்தின் இளைஞர்கள் மட்டுமல்ல அவரைப் பற்றி அறிந்த அத்தனை இந்திய இளைஞர்களும் முன் மாதிரியாகக் கொள்ளத்தக்க அளவில் சிறந்த படிப்பாளி. இருவருமே ராஜஸ்தான் கேடரில் ஐஏஎஸ் அதிகாரிகளாகத் தற்போது பணியாற்றி வருகிறார்கள். இவர்களது திருமணம் காஷ்மீரின் தலைநகர் ஸ்ரீநகரில் இருந்து 90 கிலோமீட்டர் தொலைவிலிருக்கும் பாகல்காம் விடுதி ஒன்றில் நடந்து முடிந்திருப்பதாகத் தகவல். மணமகன் அமீருல் கானின் வேண்டுகோளுக்கிணங்க அவரது இல்லத்தில் டெல்லியில் இருந்து வரவிருக்கும் விருந்தினர்களுக்காகவும், நண்பர்களுக்காகவும் சிறப்பு விழா ஒன்றும் ஏற்பாடாகி இருக்கிறதாம். இவர்களது திருமண விழாவில் ஜம்மு காஷ்மீரின் பொதுப்பணித் துறை அமைச்சர் நயீம் அக்தர் கலந்து கொண்டு மணமக்களை வாழ்த்தினார்.<\/p>\n\n<p style=\"text-align: justify;\">மணமகள் டினா டாபியைப் பற்றி மேலும் சொல்வதென்றால், மூன்றாண்டுகளுக்கு முன்பு தனது சக நண்பரும், தற்போதைய கணவரும், சக ஐஏஎஸ் டாப்பர்களில் ஒருவருமான அமீருல் சஃபியின் மீதான தனது காதலை வெளிப்படுத்த டினா சமூக ஊடகத்தைப் பயன்படுத்தி அப்போதைய தலைப்புச் செய்திகளின் இடம்பெற்றவர் என்பதும் குறிப்பிடத்தக்கது.<\/p>\n\n<p style=\"text-align: justify;\">இவர்கள் இருவரும் முதலில் சந்தித்துக் கொண்ட இடம், முசெளரியில் இருக்கும் இந்திய நிர்வாகப் பணிகளுக்கென பயிற்சி அளிக்கப்படும் லால் பகதூர் சாஸ்திரி தேசிய அகாதெமி என்று கூறப்படுகிறது.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/apr\/10\/ias-toppers-wedding-at-kashmir-2897470.html","image":["https:\/\/images.dinamani.com\/uploads\/user\/imagelibrary\/2018\/4\/10\/w600X390\/0000ias_topper_wedding.jpg"],"pubdate":"Tuesday, April 10, 2018 01:56 PM +0530"},{"title":"சோபியாவுக்கு தீவிரவாத ஸ்டிக்கர் ஒட்டுவது பாஜகவை விமர்சிப்பவர்களுக்கான பகிரங்க அச்சுறுத்தல்!","text":"<p> <\/p>\n\n<p style=\"text-align: justify;\">தூத்துக்குடிக்குச் சென்ற விமானத்தில் தமிழக பாஜக தலைவர் தமிழிசை சவுந்திரராஜனுடன் பயணித்த ஆய்வு மாணவி லூயிஸ் சோபியா பாஜகவின் பாசிஸ ஆட்சி ஒழிக என்று கோஷமெழுப்பியதால் தமிழிசை கொந்தளித்துப் போனார். மாணவி சோபியா மீது தமிழிசை அளித்த புகாரின் பேரில் கைது செய்யப்பட்ட சோபியா பின்னர் அன்றே ஜாமினில் வெளி வந்தார்.<\/p>\n\n<p style=\"text-align: justify;\"><em><strong>சோபியா குறித்த கூடுதல் விவரங்கள்...<\/strong><\/em><\/p>\n\n<p style=\"text-align: justify;\">தூத்துக்குடியைச் சேர்ந்த சோபியா, கனடாவின் மாண்ட்ரியல் பல்கலைக்கழகத்தில் கணிதப் பிரிவில் ஆய்வு மாணவி. தூத்துக்குடியைச் சேர்ந்தவர் என்பதால் தன் சொந்த ஊரில் ஸ்டெர்லைட்டால் நிகழும் பயங்கரங்களைப் பற்றி நன்கு அறிந்தவரான சோபியா ஸ்டெர்லைட்டுக்கு எதிராக சமூக வலைத்தளங்களில் கருத்துக்களைப் பதிவு செய்து வந்தார். ‘தி பொலிஸ் புராஜெக்ட்’ என்ற இணையதளத்தில் ஸ்டெர்லைட் போராட்டம் குறித்து பத்திரிகையாளர் என்ற பெயரில் பேட்டி அளித்துள்ளார் சோபியா. மே 17 இயக்கத்தின் திருமுருகன் காந்தி கைதுக்கு எதிரான தமது கருத்துக்களை சமூக வலைத்தளத்தில்  பதிவு செய்திருந்தார் சோபியா. இதே போன்று சில மாதங்களுக்கு முன் குண்டர் சட்டத்தில் கைதான மற்றொரு சமூக ஆர்வலரான மாணவி வளர்மதிக்கு ஆதரவாகவும் சமூக வலைத்தளங்களில் தனது கருத்துக்களைப் பதிவு செய்திருந்தார் சோபியா.<\/p>\n\n<p style=\"text-align: justify;\">சோபியாவின் தந்தை அப்பாசாமி ஓய்வு பெற்ற அரசு மருத்துவர். தாய் மனோகரி தலைமை செவிலியராகப் பணியாற்றி வருகிறார்.<\/p>\n\n<p style=\"text-align: justify;\">சோபியா கைது குறித்து ட்விட்டரில் ஒரு கருத்துக் கணிப்பு நடத்தினார்கள். அதில் ;<\/p>\n\n<p style=\"text-align: justify;\">கைது நடவடிக்கை...  <\/p>\n\n<ul>\n\t<li style=\"text-align:justify\">தவறான முன்னுதாரணம் என 12 % பேரும். <\/li>\n\t<li style=\"text-align:justify\">சரியான நடவடிக்கை என 15% பேரும்<\/li>\n\t<li style=\"text-align:justify\">தேவையற்ற சர்ச்சை என 21 % பேரும்<\/li>\n\t<li style=\"text-align:justify\">கருத்து உரிமைப் பறிப்பு என 52 % பேரும்<\/li>\n<\/ul>\n\n<p style=\"text-align: justify;\">தங்களது கருத்துக்களைப் பதிவு செய்திருந்தனர்.<\/p>\n\n<p style=\"text-align: justify;\">மாணவி சோபியா கைது செய்யப்பட்டதற்கு திமுக தலைவர் ஸ்டாலின் முதல் பல்வேறு அரசியல் கட்சித் தலைவர்களும் கடும் கண்டனம் தெரிவித்திருந்தனர்.<\/p>\n\n<p style=\"text-align: justify;\">இது குறித்து தனது ட்விட்டர் பக்கத்தில் கருத்து தெரிவித்துள்ள ஸ்டாலின்,<\/p>\n\n<blockquote>\n<p style=\"text-align: center;\"><em><strong><span style=\"color:#FF0000\">‘ஜனநாயக விரோத - கருத்துரிமைக்கு எதிரான தமிழக அரசின் இந்த நடவடிக்கை கடும் கண்டனத்திற்குரியது. உடனடியாக அவரை விடுதலை செய்ய வேண்டும்! அப்படி சொல்பவர்களை எல்லாம் கைது செய்வீர்கள் என்றால் எத்தனை லட்சம் பேரை சிறையில் அடைப்பீர்கள்? நானும் சொல்கின்றேன்! பாஜகவின் பாசிச ஆட்சி ஒழிக! <\/span><\/strong><\/em><\/p>\n<\/blockquote>\n\n<p style=\"text-align: justify;\">- எனத் தமது கருத்தைப் பதிவு  செய்திருந்தார்.<\/p>\n\n<p style=\"text-align: justify;\">விமானத்தில் நடந்த விஷயங்களைப் பிறகு செய்தியாளர்களுடன் பகிர்ந்து கொண்ட தமிழிசை ‘ஸ்டாலினின் கண்டனம்’ குறித்துப் பேசுகையில். ‘ சக பெண் அரசியல் தலைவரின் உயிருக்கு அச்சுறுத்தல் நேரும் வகையிலும், அவர் சார்ந்த கட்சிக்கு அவப்பெயர் உண்டாக்கும் வகையிலும்  ஒரு இளம்பெண் மோசமான கருத்துக்களைப் பேசி அதற்காக கைது செய்யப்பட்டால் அதை ஆதரிப்பதை விடுத்து சக பெண் தலைவரை ஏளனம் செய்யும் விதத்தில் இப்படியா கருத்துத் தெரிவிப்பது? கலைஞர் இருந்திருந்தால் நிச்சயம் இப்படி ஒரு பக்குவமற்ற கருத்தை பதிவு செய்திருக்கவே மாட்டார். ஏன் அண்ணன் ஸ்டாலின் என்னைப் போல விமர்சனத்திற்கு உள்ளாகியிருந்தாலும் கூட அதற்கான முதல் கண்டனக் குரல் எழுப்பக்கூடியவளாக நான் இருந்திருப்பேன்.’ என்று தனது கருத்தைப் பதிவு செய்திருந்தார் தமிழிசை.<\/p>\n\n<p style=\"text-align: justify;\">ஆனால், பொதுமக்கள் கருத்துக் கணிப்பில் தெரிய வந்த செய்தி, மாணவி சோபியா விஷயத்தில் தமிழக பாஜக தலைவரான தமிழிசை நடந்து கொண்ட விதம் தான் பக்குவமற்றதாக இருந்ததாகப் பதிவாகியிருக்கிறது. ஏனெனில், விமானத்திற்குள் நடைபெற்ற இந்த கருத்து மோதல் குறித்து இருவரும் பயணித்த விமான நிறுவனம் இதுவரை எவ்வித புகாரும் எழுப்பியிருப்பதாகத் தெரியவில்லை. தமிழிசை தான் பாஜக குறித்த சோபியாவின் காட்டமான விமர்சனத்தைத் தாங்க இயலாது விமானத்திற்குள் அமைதியாக இருந்து விட்டு விமானத்தை விட்டு இறங்கிய பின் விமான நிலைய வளாகத்திற்குள் திரண்டிருந்த தமது ஆதரவாளர்களைக் கண்டதும் மாணவியைப் பயமுறுத்தும் நோக்கிலும், தம் மீதும் தமது கட்சியின் மீதும் வைக்கப்பட்ட கடுமையான விமர்சனங்களுக்காக பழிவாங்கும் நோக்கிலும் மாணவி சோபியா மீது அவர் உபயோகிக்காத ஒரு வார்த்தையைப் பயன்படுத்தி பாஜக ஆட்சியை விமர்சித்ததாக காவல்நிலையத்தில் புகார் அளித்ததாகக் கூறப்படுகிறது.<\/p>\n\n<p style=\"text-align: justify;\">ஒரு பெண் தலைவர்... தமது அரசியல் முதிர்ச்சியைக் காட்டும் விதமாக இந்த விவகாரத்தை அப்படியே நிராகரித்திருக்கலாம் அல்லது அன்னை மனதோடு அந்தப் பெண்ணை அழைத்து தன் தரப்பு வாதத்தைப் புரிய வைத்திருக்கலாம். இரண்டுக்குமே வாய்ப்பில்லை என்றால் பிற அரசியல் தலைவர்கள் செய்வதைப் போல இளம் மாணவியின் பக்குவமற்ற விமர்சனம் எனக்கருதி சோபியாவின் விமர்சனத்தைப் பொருட்படுத்தாமல் இந்த விவகாரத்தை சிரித்துக் கொண்டே கடந்திருக்கலாம். அதையெல்லாம் செய்யாமல் தன் மீதும், தான் சார்ந்திருக்கும் கட்சியின் மீதும் விமர்சனம் என்ற பெயரில் கடுமையான வார்த்தைகளைப் பிரயோகப்படுத்தியதற்கு பழி வாங்கும் நோக்கில் மனமறிந்தே அந்த மாணவியின் செயலுக்கு தீவிரவாத முலாம் பூச வேண்டிய அவசியமில்லை என்கிறார்கள் தமிழகத்தின் அனுபவம் வாய்ந்த பிற அரசியல் கட்சித் தலைவர்கள்.<\/p>\n\n<p style=\"text-align: justify;\">இவ்விவகாரம் குறித்து பாஜக மூத்த தலைவர்களுள் ஒருவரான சுப்ரமணிய சுவாமி வெளியிட்டுள்ள கருத்தைப் பாருங்கள்...<\/p>\n\n<p style=\"text-align: justify;\">“அந்தப் பெண்மணி யார் என்பது பற்றி விசாரிக்க வேண்டும். அவர் கனடாவைச் சேர்ந்தவராக இருந்தால் அவர், விடுதலைப்புலிகள் இயக்கத்தைச் சேர்ந்தவராக இருக்கலாம். ஏனென்றால், கனடாவில் இருக்கும் பல தமிழர்கள் விடுதலைப் புலிகளைச் சேர்ந்தவர்கள். அவர்கள் பாஜகவை வசை பாட பாசிஸ்ட் என்ற வார்த்தையைப் பயன்படுத்துவார்கள். பாஜக ஒரு இந்து கட்சி. இந்துக்கள் தான் பரந்த மனப்பான்மையுடையவர்கள். அவர்களால் பாசிச மனப்பான்மையுடன் இருக்க முடியாது. அந்தப் பெண் விமானத்தில் கோஷமிட்டது விதிமீறலாகும்.எனவே அவரது கைது நியாயமானதுதான்” என்று கூறியுள்ளார்.<\/p>\n\n<p style=\"text-align: justify;\">தமிழிசைக்கு எதிரான இயக்குனர் பாரதிராஜாவின் கண்டனம்...<\/p>\n\n<p style=\"text-align: justify;\">’சோபியா பா.ஜ.கவுக்கு  எதிராக கோஷமிட்டார்  என்றால்  அவரை அழைத்துப் பேசி, அவர் தரப்பு பிரச்சனைகளை  கேட்டு, அவரை  சமாதானம் செய்து அவருக்கு  தேவையான உரிய  விளக்கங்களை பா.ஜ.க மாநிலத்தலைவர் தமிழிசை சொளந்தராஜன் கொடுத்திருக்க வேண்டும். அதை விட்டுவிட்டு அவர்  மீது வழக்கு பதிவு செய்து கைது செய்தது என்பது அநாகீரிகமான செயல்’<br \/>\n- என்று இயக்குநர் பாரதிராஜா தெரிவித்துள்ளார்.<\/p>\n\n<p style=\"text-align: justify;\">இந்நிலையில் சோபியாவுக்கு தூத்துக்குடி நீதிமன்றம் வழங்கிய ஜாமினை ரத்து செய்ய சட்டப்படி நடவடிக்கை எடுக்கப்படும் என மத்திய அரசு வழக்கறிஞர் சண்முக சுந்தரம் தெரிவித்திருந்தார்.<\/p>\n\n<p style=\"text-align: justify;\">சோபியா விவகாரம் குறித்து இப்போதும் நீறு பூத்த நெருப்பாக கனல் அணையாமலிருக்கையில் பாதுகாப்பு வேண்டி சோபியா தரப்பில் இருந்து கோரிக்கை வந்தால், பாதுகாப்பு வழங்க தயார் - என தூத்துக்குடி எஸ்பி முரளி ரம்பா அறிவித்திருப்பதாக தந்தி தொலைக்காட்சியின் ட்விட்டர் தளத்தில் செய்தித் துணுக்கொன்றைக் காண நேரிட்டது.<\/p>\n\n<p style=\"text-align: justify;\">இந்நிலையில் சோபியா விவகாரத்தில் தமிழக அரசின் நிலைப்பாடு என்னவென ஆராய்ந்தால், தமிழக மீன்வளத்துறை அமைச்சர் ஜெயக்குமாரின் கருத்து காணக் கிடைக்கிறது. அஃதாவது, ஜனநாயக ரீதியில் யார் வேண்டுமானாலும் போராட்டம் நடத்தலாம், கருத்து சுதந்திரம் உள்ளது என்பதால், விமானத்திற்குள் சோபியா கோஷமிடலாமா? என்றும், விளம்பரத்திற்காக இது போன்று பலர் இப்போது செய்து வருகின்றனர் என்றும் பதில் சொல்லி முடித்திருக்கிறார்.<\/p>\n\n<p style=\"text-align: justify;\">சோபியா விவகாரத்தில் கருத்து தெரிவித்துள்ள மக்கள் நீதி மய்யத்தின் தலைவர் கமல்ஹாசன்,<\/p>\n\n<p style=\"text-align: center;\"><em><strong><span style=\"color:#FF0000\">‘பொது இடங்களில் குரல் எழுப்புவதும்,விமர்சிப்பதும் குற்றமெனில் அத்தனை அரசியல்வாதிகளும் கைது செய்யப்பட வேண்டிய குற்றவாளிகளே’<\/span><\/strong><\/em><\/p>\n\n<p style=\"text-align: justify;\">- என கூறியிருக்கிறார். தாமும் அரசியல்வாதிதான் என்பதை உணர்ந்தே இதைச் சொல்வதாக குறிப்பிட்டிருக்கிறார்.<\/p>\n\n<p style=\"text-align: justify;\">சோபியா விவகாரத்தை அரசியல் காழ்ப்புணர்ச்சி இன்றி தள்ளி நின்று நடுநிலையான மனதுடன் அணுகினால், இதை தமிழிசையால் அரசியல் முதிர்ச்சியுடன் அணுகியிருக்க முடியும். தமிழிசை தமது சொந்த மனக்குமுறலில் யோசிக்காமல் எதிர்வினையாற்றி உள்ளூரில் முடிந்திருக்க வேண்டிய விவகாரத்தைப் பெரிதாக்கி இன்று சோபியாவை சர்வதேச பிரபலமாக்கியதோடு பாஜக குறித்த வெறுப்புணர்வு மக்களிடையே மென்மேலும் அதிகரிக்க வித்திட்டு விட்டார் என்பதாகவே பொதுமக்களிடையே கருத்துகள் வலுத்து வருகின்றன.<\/p>\n\n<p style=\"text-align: justify;\">கடந்த காலங்களில் பாஜகவைச் சேர்ந்த பிரபலங்களான எஸ்.வி.சேகர் மற்றும் H.ராஜாவை கைது செய்யும் நிலை வந்த போது அந்நிலையை தவிர்த்து கடைசி வரை அவர்களைக் காப்பாற்ற முனைந்த மத்திய, மாநில அரசுகள் இப்போது ஆய்வு மாணவி என்றும் கருதாமல் சோபியாவை உடனடியாகக் கைது செய்ய உத்தரவிட்டது எங்கனம்? கருத்துச் சுதந்திரத்துக்கான அப்பட்டமான மிரட்டல் இது. இது பாஜகவின் தோல்வி பயத்தையே காட்டுகிறது’ என்று பாஜக ஆட்சி மீதான விமர்சன நிலைப்பாடு கொண்ட அனைத்துத் தரப்பினரும் கருதி வருகின்றனர்.<br \/>\n <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/sep\/06\/why-bjp-wants-to-stick-terrorist-sticker-on-sofia-2995416.html","image":["https:\/\/images.dinamani.com\/uploads\/user\/imagelibrary\/2018\/9\/6\/w600X390\/sofia_louis.jpg"],"pubdate":"Thursday, September 6, 2018 12:45 PM +0530"},{"title":"புனித கங்கையில் முழுகும் போதும் பாலியல் வன்முறையா? இந்த தேசம் எங்கே சென்று கொண்டிருக்கிறது?!","text":"<p style=\"text-align: justify;\"> <\/p>\n\n<p style=\"text-align: justify;\">கடந்த திங்களன்று பிகார் மாநிலம் பாட்னாவில் கங்கை நதியில் மதச் சடங்குகளுக்காக 45 வயது மதிக்கத்தக்க பெண்ணொருவர் புனிதக் முழுக்குச் செய்ய இறங்கியிருக்கிறார். அப்போது இரு ஆண்கள் அவரை பாலியல் வன்முறைக்கு உட்படுத்தியதோடு அதில் ஒரு நபர் அதை வீடியோ எடுத்து சமூக ஊடகங்களிலும் பகிர்ந்த செய்தி அப்பகுதி  மக்களையும், மகளிர் அமைப்புகளையும் கொதித்தெழச் செய்துள்ளது. <\/p>\n\n<p style=\"text-align: justify;\">சம்பவம் நடந்த மறுகணமே பாதிக்கப்பட்ட பெண் தனக்கு நேர்ந்த அவலத்தை கிராம மக்களிடம் தெரிவித்து அவர்களின் துணையோடு குற்றவாளிகளுக்கு எதிராகக் காவல்துறையில் புகார் அளித்திருக்கிறார். ஆனால் முதலில் பாட்னா காவல்துறையினர் பெண்ணின் புகாரை ஏற்று முதல் தகவல் அறிக்கையைப் பதிவு செய்ய மறுப்புத் தெரிவித்துள்ளனர்.<\/p>\n\n<p style=\"text-align: justify;\">திங்களன்று நடந்த இக்குற்றச் செயல் சமூக ஊடகங்களில் பகிரப்பட்டு விஷயம் ரூரல் எஸ் பி அனந்த்குமார் வரை சென்று பொது மக்களிடையே கொந்தளிப்பை ஏற்படுத்திய பின்னரே காவல்துறை இச்சம்பவத்தில் அலர்ட் அடைந்து சம்பவத்தை வழக்காகப் பதிவு செய்து நடவடிக்கை எடுக்க முனைந்துள்ளது.<\/p>\n\n<p style=\"text-align: justify;\">காவல்துறை விசாரணையில் தெரியவந்த செய்தி, பாதிக்கப்பட்ட பெண்ணை பாலியல் வன்முறைக்கு உட்படுத்திய நபரின் பெயர் ஷிவ்புஜன் மஹ்தோ என்றும் என்பதும் ஓட்டுநராகப் பணியாற்றி வரும் அந்த நபர் கங்கையில் முழுகச் சென்ற பெண்ணை தனது நண்பர்கள் சிலருடன் சேர்ந்து  வன்முறையைப் பிரயோகித்து இழுத்துச் சென்று கங்கை நதிக்கரையில் வைத்து பாலியல் வன்முறைக்கு உட்படுத்திய விவரம் தெரிய வந்தது.<\/p>\n\n<p style=\"text-align: justify;\">மதச் சடங்குகளை நிறைவேற்ற கங்கையில் இறங்கிய தன்னை பாலியல் நோக்கில் அணுகிய ஆண்களிடம் அப்பெண், தன்னை விட்டு விடுமாறு கதறி இருக்கிறார். புனித நதியான கங்கையை கருத்தில் கொண்டு அதன் புனிதத்தைக் குலைக்காமல் இருப்பதற்காகவாவது தன்னை விட்டு விடுமாறும், கங்கை என்பவள் வெறும் நதியல்ல அவள் நமது தாயைப் போன்றவள். அவள் முன்னிலையில் இப்படி பாலியல் வன்முறை செய்வது எந்த விதத்தில் நியாயம்’ என்று கேட்டும் அப்பெண் போராடி இருக்கிறார். ஆயினும் பெண் பித்தர்களான அவ்விரு ஆண்களும் கங்கையின் புனிதத்தைப் பற்றியோ, ஒரு பெண்ணின் கதறலைப் பற்றியோ கிஞ்சித்தும் கவலைப்படாமல் தங்களது வக்கிரப் பசியைத் தீர்த்துக் கொண்டதோடு அதை வீடியோவாக்கி சமூக ஊடகங்களிலும் பகிர்ந்து தற்போது காவல்துறையில் மாட்டி கம்பி எண்ணிக் கொண்டிருக்கிறார்கள். <br \/>\nஇச்சம்பவத்தில் மேலும் கொடுமை என்னவென்றால், ஒரு நடுத்தர வயதுப் பெண்ணை ஆண்கள் சிலர் இணைந்து பாலியல் வன்கொடுமை செய்யும் வீரப் பிரதாபத்தைக் காண குற்றவாளிகள் இருவருள் ஒருவனான மஹ்தோ அறியாச் சிறுமி ஒருத்தியையும் உடனழைத்துச் சென்றிருந்த விஷயம் காவல்துறை விசாரணையில் தெரிய வந்திருக்கிறது. தற்போது அச்சிறுமியும் அவர்களிடம் இருந்து மீட்கப்பட்டு விட்டதாக பாட்னா எஸ் பி மனு மகராஜ் தெரிவித்திருக்கிறார்.<\/p>\n\n<p style=\"text-align: justify;\">இனிமேல் இப்படிப்பட்டவர்களை அடக்கி ஒடுக்க வேண்டுமெனில் அதற்கு ஒரே தீர்வு மரண தண்டனையாகத்தான் இருக்க முடியும் என்ற நிலையை இப்படி சீர்கெட்ட சிலரே உருவாக்கிக் கொண்டிருக்கும் அவலத்தை என்ன சொல்ல?!<br \/>\n <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/oct\/04\/woman-gangraped-while-taking-dip-in-holly-ganges-3013832.html","image":["https:\/\/images.dinamani.com\/uploads\/user\/imagelibrary\/2018\/10\/4\/w600X390\/ganga.jpg"],"pubdate":"Thursday, October 4, 2018 01:53 PM +0530"},{"title":"ஆண்டு தோறும் ஊழியர்களுக்கு தீபாவளி போனஸாக கார், ஃப்ளாட், ஃபிக்ஸ்ட் டெபாசிட் அளித்து அசத்தும் வைர வியாபாரி!","text":"<p style=\"text-align: justify;\"> <\/p>\n\n<p style=\"text-align: justify;\">ஹரி கிருஷ்ணா எக்ஸ்போர்ட்ஸ் என்ற வைர வியாபார நிறுவனத்தின் தலைவர் சவ்ஜி தொலாக்கியா 4 ஆண்டுகளில் கிட்டத்தட்ட 5 ஆயிரத்து 500 ஊழியர்களுக்கு வீடு, கார் உள்ளிட்ட பரிசுகளை தீபாவளி போனஸாக வழங்கி வருகிறார். அதன்படி இந்த ஆண்டு நிறுவனத்தின் வளர்ச்சிக்கு கடுமையாக உழைத்த 1600 பணியாளர்களைத் தேர்வு செய்துள்ளார். அவர்களில் 600 பேருக்கு மாருதி ஆல்டோ, செலிரியோ உள்ளிட்ட கார்களும், 600 பேருக்கு ஃபிளாட்களும், அவர்களது வங்கிக் கணக்கில் ஃபிக்ஸ்ட் டெபாசிட்டும் வழங்குவதாக அறிவித்துள்ளார்<\/p>\n\n<p style=\"text-align: justify;\">இந்த போனஸ் அவர்களை மேலும் உற்சாகத்தோடு உழைக்க வைக்கும் என சவ்ஜி தொலாக்கியா தெரிவித்துள்ளார். போனசுக்கு தேர்வு செய்யப்பட்டுள்ள இரு மாற்றுத்திறனாளி பெண்களுக்கு பிரதமர் மோடி கார்களுக்கான சாவியை வழங்கியதாகக் குறிப்பிடப்பட்டுள்ளது. முன்னதாக நிறுவனத்தின் இந்த ஆண்டு ஊக்கத்தொகை விழாவில் வீடியோ கான்ஃபரன்ஸ் முறையில் கலந்து கொண்ட பிரதமர் மோடி கார்களுக்கான சாவிகளை அப்பெண்களிடம் வழங்கியுள்ளதாகத் தெரிகிறது.<\/p>\n\n<p style=\"text-align: justify;\">ஹரிகிருஷ்ணா எக்ஸ்போர்ட்ஸ் குழும நிறுவனத்தில் சுமார் 5,500 ஊழியர்கள் பணிபுரிந்து வருகின்றனர். இவர்களில் சுமார் 4,000 பேர்  இதுவரை விலையுயர்ந்த ஊக்கப்பரிசுகளைப் பெற்றவர்கள் பட்டியலில் இடம்பிடித்து விட்டார்கள். அது மட்டுமல்ல, சமீபத்தில் இந்நிறுவன அதிபர் சவ்ஜி தொலாக்கியா தமது நிறுவனத்தில் தொடர்ந்து 25 ஆண்டுகள் பணிபுரிந்து வரும் திறமையான ஊஉழியர்களுக்கு விலையுயர்ந்த மெர்சிடிஸ் பென்ஸ் கார்களைப் பரிசாக அளித்து அசத்தியிருந்தார். ஏன் தெரியுமா? சூரத்தில் அவர் பரிசாக அளித்திருந்த மெர்சிடிஸ் பென்ஸ் GLS 350d SUV கார் ஒவ்வொன்றின் ஆன்ரோட் விலையும் கிட்டத்தட்ட முழுதாக 1 கோடி இருக்கலாம் என்று கூறப்படுகிறது.<\/p>\n\n<p style=\"text-align: justify;\">கடந்த ஆண்டு சவ்ஜி, தமது ஊழியர்களில் திறமையாகப் பணிபுரிந்த 1,200 நபர்களைத் தேர்ந்தெடுத்து ஒவ்வொருவருக்கும் டேட்சன் ரெடி-கோ கார்களை புத்தாண்டுப் பரிசாக அளித்து கெளரவித்திருந்தார்.<\/p>\n\n<p style=\"text-align: justify;\">2016 ஆம் ஆண்டு முதல் இவ்விதமாகத் தமது வைர வியாபார நிறுவனத்தின் திறமையான ஊழியர்களைத் தேர்ந்தெடுத்து ஆண்டுதோறும் விலையுயர்ந்த பரிசுகள் அளித்து ஊழியர்களை மட்டுமல்ல மொத்த இந்தியாவையும் ஆச்சர்யத்தில் ஆழ்த்துவதை வழக்கமாக்கிக் கொண்டுள்ளார் சூரத்தைச் சேர்ந்த தொழிலதிபரான சவ்ஜி தொலாக்கியா. 2016 ஆம் ஆண்டில் சவ்ஜி தமது நிறுவனத்தின் ஊழியர்களுக்கு தீபாவளி போனஸ் அளிப்பதற்காக செலவிட்ட தொகை மட்டுமே 51 கோடியைத் தாண்டும் என்கிறார்கள்.<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/oct\/25\/ஆண்டு-தோறும்-ஊழியர்களுக்கு-தீபாவளி-போனஸாக-கார்-ஃப்ளாட்-ஃபிக்ஸ்ட்-டெபாசிட்-அளித்து-அசத்தும்-வைர-விய-3026903.html","image":["https:\/\/images.dinamani.com\/uploads\/user\/imagelibrary\/2018\/10\/25\/w600X390\/savji_dolakia.jpg"],"pubdate":"Thursday, October 25, 2018 04:26 PM +0530"},{"title":"தித்லி புயல் காரணமாக ஒதிசாவில் கடுமையான நிலச்சரிவு, ஒதிசா, ஆந்திரா இடையே புயல் கரையைக் கடந்தது!","text":"<p style=\"text-align: justify;\"> <\/p>\n\n<p style=\"text-align: justify;\">சென்னை அருகே வங்கக் கடலில் மையம் கொண்டிருந்த தித்லி புயல்  ஆந்திரா மற்றும் ஒதிஷாவுக்கு இடையே இன்று அதிகாலை 5.30 மணியளவில் கரையைக் கடந்தது. இதன் விளைவாக ஒதிசாவில் சூறைக்காற்றுடன் கூடிய கனமழை பெய்து வருகிறது. <\/p>\n\n<p style=\"text-align: justify;\">இதன் காரணமாக முன்னெச்சரிக்கை நடவடிக்கையாக ஒதிசா, கடலோர மாவட்டங்களில் சுமார் 3 லட்சம் பேர் நேற்றிரவு முதல் தங்களது வாழிடங்களிலிருந்து வெளியேற்றப்பட்டு பாதுகாப்பு முகாம்களில் தங்க வைக்கப்பட்டு வருகின்றனர்.<\/p>\n\n<p style=\"text-align: justify;\">கூடுதலாக ஆந்திராவின் கடலோரப் பகுதி மற்றூம் ஒதிசா கடலோரப்பகுதியில் அமையும் மாவட்டங்களின் பள்ளி மற்றும் கல்லூரிகளுக்கு அம்மாநில அரசுகள் விடுமுறை அறிவித்துள்ளன. <br \/>\nஏனெனில் இவ்விரு மாநிலங்களிலும் தித்லி புயலின் காரணமாக கடுமையான நிலச்சரிவு ஏற்பட்டுள்ளது. கடலோர மாவட்டங்களில் தொடர்ந்து கனமழை பெய்து வருகிறது. மரங்கள் மற்றும் மின்கம்பங்கள் தூருடன் சாலைகளில் சாய்ந்து விழுந்து கிடக்கும் நிலையில் பாதுகாப்பு கருதி சாலைப் போக்குவரத்து மற்றும் மின்சாரம் துண்டிக்கப்பட்டுள்ளது. தற்போது அங்கு மணிக்கு 150 கிமீ வேகத்தில் புயல்காற்று வீசி வருகிறது. எனவே பெருவாரியான கடலோரப் பகுதி மக்கள் தொடர்ந்து வெளியேற்றப்பட்டு பாதுகாப்பு முகாம்களில் தங்க வைக்கப்பட்டு வருகின்றனர்.<\/p>\n\n<p style=\"text-align: justify;\">தித்லி புயலால் பாதிப்புக்குள்ளானவர்களுக்கு உதவ 1000 தேடிய பேரிடர் மீட்புக் குழுவினரை மத்திய அரசு அனுப்பியுள்ளதாகத் தகவல். அது தவிர வீடுகளில் இருந்து வெளியேற்றப்பட்ட மக்களுக்கு புகலிடம் அளிக்க 836 பாதுகாப்பு முகாம்களும் திறக்கப்பட்டுள்ளதாகத் தகவல்.<br \/>\n <\/p>\n\n<p style=\"text-align: justify;\">IMAGE COURTESY: NDTV<\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/oct\/11\/cyclone-titli-hits-odisha-coast-3018311.html","image":["https:\/\/images.dinamani.com\/uploads\/user\/imagelibrary\/2018\/10\/11\/w600X390\/titli_cyclone.jpg"],"pubdate":"Thursday, October 11, 2018 11:23 AM +0530"},{"title":"கீழடி 4 ஆம் கட்ட அகழ்வாராய்ச்சியில் தங்க ஆபரணங்கள் கண்டிபிடிப்பு!","text":"<p> <\/p>\n\n<p style=\"text-align: justify;\">மதுரையை அடுத்த கீழடியில் தொல்லியல்துறை சார்பாக தொடர்ந்து நான்காம் கட்டமாக அகழ்வாராய்ச்சி நடைபெற்று வருகிறது. இம்முறை அகழ்வாராய்வில் 3000 ஆண்டுகளுக்கு முற்பட்ட தங்க ஆபரணங்கள் கிடைத்துள்ளன எனவும் கண்டறியப்பட்ட பொருட்களின் வயதைக் கண்டுபிடிக்க ஆபரணங்களை அமெரிக்காவுக்கு ஆய்வுக்கு அனுப்ப முடிவு செய்துள்ளதாக தமிழக அரசின் வழ்க்கறிஞர் உயர்நீதிமன்ற மதுரை கிளையில் தகவல் தெரிவித்துள்ளார்.<\/p>\n\n<p style=\"text-align: justify;\">கீழடி நான்காம் கட்ட அகழ்வாராய்ச்சியில்  இதுவரை 15 அடி ஆழத்துக்கும் மேல் தோண்டப்பட்டதில் இதுவரை 7000 ஆயிரத்துக்கும் மேற்பட்ட பொருட்கள் கண்டுபிடிக்கப்பட்டுள்ளன. அவற்றில் தங்க ஆபரணங்கள் உட்பட உலோகம் மற்றும் களிமண்ணால் செய்யப்பட்ட பலவிதமான பாண்டங்களும் கண்டறியப்பட்டுள்ளன. <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/oct\/11\/கீழடி-4-ஆம்-கட்ட-அகழ்வாராய்ச்சியில்-தங்க-ஆபரணங்கள்-கண்டிபிடிப்பு-3018345.html","image":["https:\/\/images.dinamani.com\/uploads\/user\/imagelibrary\/2018\/10\/11\/w600X390\/kizhadi.jpg"],"pubdate":"Thursday, October 11, 2018 04:58 PM +0530"},{"title":"ரீல் வேங்கை மவனைப் பார்த்து யாரென்று கேட்ட ரியல் வேங்கை மகன்!","text":"<p> <\/p>\n\n<p style=\"text-align: justify;\">தூத்துக்குடி ஸ்டெர்லைட் ஆலை துப்பாக்கிச் சூட்டில் 13 பேர் பலியான நிலையில் ஏராளமானோர் காயமடைந்தார்கள். காயமடைந்தவர்கள் மற்றும் பலியானவர்களுக்கு ஆறுதல் தெரிவிக்கும் நோக்கில் நேற்று சூப்பர் ஸ்டார் ரஜினிகாந்த் தூத்துக்குடி சென்றிருந்தார். தூத்துக்குடியில் ரஜினி கால் வைத்தது முதலே அங்கே காவல்துறை கெடுபிடி அதிகமாக இருந்தது.<\/p>\n\n<p style=\"text-align:center\"><img alt=\"\" src=\"http:\/\/images.dinamani.com\/uploads\/user\/ckeditor_images\/article\/2018\/5\/31\/rajinis_die_heart_fan.jpg\" \/><\/p>\n\n<p style=\"text-align: justify;\">ரஜினியின் தீவிர ரசிகனான இளைஞர் ஒருவர் தங்கள் தலைவர் எதற்காக அங்கே வருகை தந்திருக்கிறார்? என்ற உணர்வு சிறிதும் இன்று தலைவர் சென்ற காரைத் துரத்திச் சென்று அவருடன் ஒரு செல்ஃபீ எடுத்துக் கொள்வதில் அதிக ஆர்வம் காட்டியதோடு, இனி என் வாழ்க்கையில் இப்போதே மரணம் வந்தாலும் சந்தோஷமாகச் சாவேன் என்று படு சிரத்தையாக தனது ரசிகத் தனத்தை வேறு பறைசாற்றியிருந்தார். இந்த நிகழ்வைச் செய்தியாக்க ஊடகங்கள் மறக்கவில்லை.<\/p>\n\n<p style=\"text-align: justify;\">ஒரு இளைஞர் இப்படி இருக்க....<\/p>\n\n<p style=\"text-align: justify;\">அங்கு மருத்துவமனையில் காயமடைந்தவர்களைச் சந்திக்க ரஜினி விரைந்த போது அங்கும் ரஜினியைக் காணவும், வேடிக்கை பார்க்கவும் ஏக களேபரம். சில மருத்துவர்கள் கூட ஓடிவந்து கூட்ட நெரிசலில் ரஜினியை வேடிக்கை பார்த்ததாகத் தகவல். ரஜினி தரிசனம் தேவ தரிசனமாகப் பலருக்குத் தெரிய காயமடைந்த நபர்களில் ஒருவரான இளைஞர் மட்டும், தன்னைப் பார்வையிட வந்த ரஜினியிடம், ‘யார் நீங்க?’ என்று கேட்டிருக்கிறார்? அதற்கு ரஜினி, ‘நான் ரஜினிகாந்த்’ எனப் பதிலளிக்க... அதற்கு அந்த இளைஞர்  ‘நீங்கள் ரஜினிகாந்த் என்பது எனக்குத் தெரிகிறது, எங்கே இருந்து வருகிறீர்கள்?’ என்று மீண்டும் ரஜினியைப் பார்த்துக் கேட்கவே, அதற்கு ரஜினி ‘நான் சென்னையில் இருந்து வருகிறேன்’ என்று பதிலளித்திருக்கிறார். அப்போதும் அசராத அந்த இளைஞர், ‘சென்னையில் இருந்து வருவதற்கு 100 நாட்கள் ஆகுமா?’ என்று அந்த இளைஞர் கேட்க அதைக் கண்டு ரஜினி இறுக்கமான முகத்துடன் அந்த இடத்தை நகர்ந்தார் என்கின்றன செய்தி ஊடகங்கள். <\/p>\n\n<p style=\"text-align: justify;\">ரஜினியைக் கேள்வி கேட்ட அந்த இளைஞரின் பெயர் சந்தோஷ் என்பதும், அவர் அனைத்துக் கல்லூரி மாணவர்கள் கூட்டமைப்பின் தூத்துக்குடி ஒருங்கிணைப்பாளர் என்பதும் தற்போது தெரிய வந்திருக்கிறது. காவல்துறை தாக்குதலால் பலத்த காயங்களுடன் தலையில் பத்து தையல்கள் இடப்பட்டு மருத்துவமனையில் சிகிச்சை பெற்று வருகிறார் அந்த இளைஞர். ரஜினி மீதான அவரது கோபத்துக்கு காரணம்; ‘100 நாட்களாக நாங்கள் ஸ்டெர்லைட் ஆலைக்கு எதிராகக் கடுமையாகப் போராடி வருகிறோம், அப்போதெல்லாம் எங்களைச் சந்திக்கவோ, எங்களது போராட்டத்துக்கு ஆதரவு தெரிவிக்கவோ முன் வராத ரஜினி இப்போது எதற்காக இங்கு வருகிறார்? இந்தப் போராட்டம் நடந்து இன்றோடு 8 நாட்களாகிறது. அதில் 13 பேர் சுட்டுக் கொல்லப்பட்டிருக்கிறார்கள், பலபேர் கடுமையான காயங்களுடன் சிகிச்சை பெற்று வருகிறோம். இந்த 8 நாட்களிலும் போராட்டத்தில் பாதிக்கப்பட்டவர்கள் பற்றி வாய் திறக்காத ரஜினி இன்று எதற்காக வருகிறார்? அதுவும் ஸ்டெர்லைட் ஆலை சீல் வைக்கப்பட்ட பிறகு அவர் வந்திருக்கிறார். ஸ்டெர்லைட் ஆலையை மூடியிருக்காவிட்டால் ஒருவேளை அவர் வந்திருக்க மாட்டார். தற்போது அவர் வந்ததின் பின்னணியில் மிகப்பெரிய காரணம் இருக்கிறது. இன்னும் சில தினங்களில் காலா படம் வெளியாகவிருக்கிறது. இப்போதும் மக்களைப் போய் சந்திக்காவிட்டால் அவருடைய படம் ஓடாது என்று அவருக்கு நன்றாகத் தெரியும். அதனால் தான் தூத்துக்குடிக்கு வந்து எங்களை சந்தித்து நிதியுதவி வழங்குகிறேன் என்று அவர் சொல்லியிருக்கிறார். எனவே தான் எனக்கு கோபம் வந்து அவரை அப்படிக் கேட்டேன். எப்படி எங்களுக்குப் போராடி வெல்லத் தெரியுமோ, அப்படியே எங்களைப் பாதுகாத்துக் கொள்ளவும் தெரியும்’ என்றும் அந்த இளைஞர் இணைய ஊடகங்களுக்கு விளக்கமளித்திருக்கிறார்.<br \/>\n <\/p><p><a target='_BLANK' href='https:\/\/epaper.dinamani.com\/'> 'தினமணி' இணையப் பதிப்பு - சந்தா செலுத்த: epaper.dinamani.com<br>Dinamani","link":"https:\/\/www.dinamani.com\/latest-news\/mukkiya-seithigal\/2018\/may\/31\/who-are-you-a-youngster-asked-rajinikanth-in-thoothukudi-2930494.html","image":["http:\/\/images.dinamani.com\/uploads\/user\/ckeditor_images\/article\/2018\/5\/31\/rajinis_die_heart_fan.jpg"],"pubdate":"Thursday, May 31, 2018 02:01 PM +0530"}]