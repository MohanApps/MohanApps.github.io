[{"title":"உங்களுக்கு புரிஞ்சாதான் ஆச்சரியம்.. எடப்பாடி பழனிசாமியை கலாய்த்த செந்தில் பாலாஜி","text":"<img src=\"https:\/\/tamil.samayam.com\/photo\/83999066\/photo-83999066.jpg\" \/><div class=\"section1\"><div class=\"Normal\">தமிழகத்தில்  ஏற்படுவதற்கான காரணங்கள் குறித்து மின் துறை அமைச்சர்  பேசியபோது, அணில்களும் மின் தடை ஏற்பட ஒரு காரணம் என கூறினார். இதையடுத்து அவரை எதிர்க்கட்சி தலைவர்கள் விமர்சித்து வருகின்றனர்.\n\nஇந்நிலையில், மின் தடை குறித்து விமர்சித்த எதிர்க்கட்சி தலைவர் எடப்பாடி பழனிச்சாமிக்கு அமைச்சர் செந்தில் பாலாஜி பதிலடி கொடுத்துள்ளார். இதுகுறித்து செந்தில் பாலாஜி ட்விட்டரில், &ldquo;13 அப்பாவி தமிழர்கள் துப்பாக்கி சூட்டில் கொல்லப்பட்டதை டிவி பார்த்து தெரிந்துக்கொண்ட, கம்பராமாயணத்தை சேக்கிழார் எழுதினார் என கண்டுப்பிடித்த , இப்பொழுது மின்சாரத்தில் இயங்கும் டிவியை பார்த்து மின்தடை இருப்பதை கண்டறிந்திருக்கிறார்.\n\nமுதலில் பழனிசாமியின் ஆட்சியில் மின் உற்பத்திக்காக துவங்கப்பட்ட புதிய மின் திட்டங்கள் எவை? திட்டங்களின் மதிப்பீடு என்ன? அதற்காக செலவு செய்யப்பட தொகை எவ்வளவு? அந்த திட்டங்களின் இன்றைய நிலையென்ன என்பதை தமிழக மக்களுக்கு தெரிவிக்க வேண்டும்.\n\n \n\nமேதகு ஆளுநர் உரையில் குறிப்பிட்டது போல் கடந்தகால ஆட்சியில் ஏற்பட்ட குளறுபடிகள், தவறுகள், நிதிநெருக்கடிகள் தொடர்பாக மின் துறையிலும் ஆய்வு மேற்கொள்ளப்பட்டு நடவடிக்கைகள் எடுக்கப்பட்டு வருகிறது. முறையான பராமரிப்பு இல்லாததால் அணில்கள் உள்ளிட்ட உயிரினங்கள் கம்பிகளில் படுவதாலும் மின்தடை ஏற்பட்டிருக்கின்றனவென எடப்பாடி பழனிசாமி ஆட்சியிலேயே உயர்நீதிமன்றத்தில் தெரிவித்தீர்கள்.&zwnj; அது பொய்யா?\n\nமின் பராமரிப்பு பணிகளுக்காக 19.06.2021 முதல் 28.06.2021 வரை 10 நாட்களாக மின்வாரியம் எடுத்துக் கொண்ட பணிகள் 2,28,000. ஆயினும் முடிக்கப்பட்ட பணிகள் 2,71,000. ஏறத்தாழ 42,000 கூடுதலாக பணிகள் முடிக்கப்பட்டுள்ளன.\n\nஇதனை முதலில் அறிந்துக்கொள்ளுங்கள். ஆயினும் அபிராமி லிங்கனுக்கும், ஆபிரகாம் லிங்கனுக்கும் வேறுபாடு தெரியாத எடப்பாடி பழனிசாமிக்கு இதெல்லாம் புரிந்தாலே ஆச்சரியம்&rdquo; என்று தெரிவித்துள்ளார்.\n\n\n\n\n<\/div><\/div>","link":"https:\/\/tamil.samayam.com\/latest-news\/state-news\/minister-senthil-balaji-hits-back-at-edappadi-palanisamy-for-his-comments-on-power-cut\/articleshow\/83999066.cms","image":["https:\/\/tamil.samayam.com\/photo\/83999066\/photo-83999066.jpg"],"pubdate":"Wed 30 Jun 2021, 23:56:17"}]