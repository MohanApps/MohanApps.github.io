[{"title":"கேரளா: கொரோனாவால் பெற்றோரை இழந்த 74 குழந்தைகள்! நிதி உதவிக்கான அரசாணை வெளியிட்ட அரசு!","text":"<p>கேரள மாநிலத்தில், கொரோனா இரண்டாம் அலையின் தாக்கம் இப்போது சற்று குறைந்துவருகிறது. இந்தநிலையில், கொரோனாவால் தாய், தந்தை இருவரையும் இழந்த குழந்தைகளுக்கு உதவும் திட்டத்தை கேரள அரசு கொண்டுவந்துள்ளது. அதில் கொரோனாவால் பெற்றோர் இருவரும் இறந்தால், அவர்களின் குழந்தைக்கும், ஏற்கெனவே தாய் அல்லது தந்தையில் யாராவது ஒருவர் இறந்தநிலையில் மற்றொருவர் கொரோனா பாதித்து இறந்திருந்தால், அவர்களது குழந்தைகளுக்கும் இந்தத் திட்டத்தின் மூலம் உதவ கேரள அரசு தீர்மானித்திருந்தது.<\/p><figure><img src=\"https:\/\/gumlet.assettype.com\/vikatan\/2020-08\/d16004bb-57dd-4dd8-b8be-f683330c5e6f\/IMG_20200724_WA0045.jpg\" \/><figcaption>கொரோனா மரணம்<\/figcaption><\/figure><p>அதன்படி, கொரோனா பாதிப்பு காரணமாக பெற்றோரை இழந்த குழந்தைகளின் நிதி உதவிக்கான அரசாணை இன்று வெளியிடப்பட்டுள்ளது. இது குறித்து கேரள சுகாதாரத்துறை மற்றும் பெண் குழந்தைகள் மேம்பாட்டுத்துறை அமைச்சர் வீணா ஜார்ஜ் வெளியிட்டுள்ள அறிவிப்பில் கூறப்பட்டுள்ளதாவது, `கேரள மாநிலத்தில் கொரோனா பாதித்து தாய், தந்தை இருவரையும் இழந்த குழந்தைகள் அல்லது ஏற்கெனவே தாயோ அல்லது தந்தையோ மரணமடைந்து, இப்போது மற்றொருவர் கொரோனா மூலம் மரணமடைந்திருந்தால் அவர்களின் குழந்தைகளுக்கும் அரசு உதவி வழங்குகிறது.<\/p><p>பெண் குழந்தைகள் வளர்ச்சித்துறை நிதியிலிருந்து ஆதரவற்ற குழந்தைகள், அவர்களின் பாதுகாவலர் ஆகியோருக்கு 'ஜாயின்ட் அக்கவுன்ட்' தொடங்கப்படும். அந்த அக்கவுன்ட்டில் மாதம் 2,000 ரூபாய் வீதம் செலுத்தப்படும். இந்தத் தொகை குழந்தைகளுக்கு 18 வயது ஆகும் வரை வங்கிக் கணக்கில் செலுத்தப்படும். அது மட்டுமல்லாமல், அந்தக் குழந்தைகளின் பெயரில் மூன்று லட்சம் ரூபாய் டெபாசிட் செய்யப்படும். மேலும், அந்தக் குழந்தைகள் பட்டப்படிப்பு முடிக்கும் வரை படிப்புக்கான தொகை முதலமைச்சரின் பேரிடர் நிவாரண நிதியிலிருந்து வழங்கப்படும். இந்த நிதி உதவிக்குத் தேவையான கூடுதல் தொகையை நிதித்துறை ஒதுக்கீடு செய்யும்.<\/p><figure><img src=\"https:\/\/gumlet.assettype.com\/vikatan\/2021-06\/20f17c3a-8228-45df-a955-aa013316c18c\/FB_IMG_1624279562472.jpg\" \/><figcaption>அமைச்சர் வீணா ஜார்ஜ்<\/figcaption><\/figure><p>பெற்றோர், பாதுகாவலரை இழந்து ஆதரவில்லாமல் தவிக்கும் குழந்தைகளுக்கு உதவ முதல்வர் கூறியதன்பேரில் இந்த உத்தரவு பிறப்பிக்கப்படுகிறது. இந்தக் குழந்தைகளின் பாதுகாப்பு, படிப்பு மற்றும் அவசர உதவிகளைச் செய்து தர வேண்டியது அவசியம். இதையெல்லாம் கருத்தில்கொண்டுதான் அரசு இந்த தீர்மானத்தைக் கொண்டுவந்தது. கேரளத்தில் பெற்றோர், பாதுகாவலரை இழந்த 74 குழந்தைகள் கண்டறியப்பட்டுள்ளன. அவர்களுக்கு இந்த அரசாணை மூலம் உதவிகள் சென்றடையும்\" என்றார்.<\/p>","link":"https:\/\/www.vikatan.com\/news\/india\/kerala-govt-decided-that-3-lakh-fixed-deposit-for-children-who-lost-their-parents-due-to-covid","image":["https:\/\/gumlet.assettype.com\/vikatan\/2021-06\/f8c0e404-9918-4c9f-820d-a866f87595be\/FB_IMG_1624279784308.jpg"],"pubdate":"Tue, 22 Jun 2021 01:45:00 +0000"},{"title":"மாமியாரை கொலை செய்த மருமகன்: வக்கீல் நோட்டீஸ்தான் காரண்மா?","text":"<img src=\"https:\/\/tamil.samayam.com\/photo\/83790404\/photo-83790404.jpg\" \/><div class=\"section1\"><div class=\"Normal\"> மாவட்டம்  அண்ணாநகரில் வசித்து வருபவர் சங்கரநாரயணன். இவர் மகள் முனீஸ்வரி(25). இவர் வெம்பக்கோட்டை அருகே கட்டணச்செவல் கிராமத்தை சேர்ந்த ராம்குமாரை(27) 7 ஆண்டுகளுக்கு முன்பு காதலித்து திருமணம் செய்துள்ளார். \n\nராம்குமார் அடிக்கடி குடித்து விட்டு வீட்டுக்கு வருவதால் கணவன் மனைவிக்கு இடையே சண்டை என்பது வாடிக்கையாக இருந்து வந்ததுள்ளது. இதனால் முனீஸ்வரி ராம்குமாரை பிரிந்து கடந்த 6 மாதங்களாக வாழ்ந்து வந்து உள்ளனர். \n\nஇந்த நிலையில் முனீஸ்வரி சில நாட்களுக்கு முன்பு ராம்குமாரிடம் விவகாரத்து கேட்டு வக்கீல் நோட்டீஸ் அனுப்பியுள்ளார். இதனால் கோபமடைந்த ராம்குமார் சாத்தூர் அண்ணாநகரில் உள்ள  வீட்டிலிருந்த மனைவியுடன் தகராறு செய்துள்ளார். \n\nகணவன் மனைவிக்கு இடையே ஏற்பட்ட சண்டையை அருகிலிருந்த முனீஸ்வரியின் சித்தி மாரியம்மாள்(55) விலக்கியுள்ளார். அப்போது தான் வைத்திருந்த கத்தியால் ராம்குமார் மாரியம்மாளை குத்தியுள்ளார். \n\nஇதில் மாரியம்மாள் ரத்த வெள்ளத்தில் சம்பவ இடத்தில் பலியாகியுள்ளார். தகவல் அறிந்து சம்பவ இடத்திற்கு வந்த சாத்தூர் நகர் காவல் துறையினர் உயிரிழந்த மாரியம்மாளின் உடலை மீட்டு சாத்தூர் அரசு மருத்துவமனைக்கு பிரேத பரிசோதனைக்கு அனுப்பி வைத்தனர். \n\nமேலும் இந்த சம்பவத்தில் காயமடைந்த முனீஸ்வரி (25) அவருடைய அம்மா சந்திரா (58) சாத்தூர் அரசு மருத்துவமனையில் சிகிச்சை பெற்று மேல் சிகிச்சைக்காக விருதுநகர் அரசு மருத்துவ கல்லூரி மருத்துவமனையில் சிகிச்சைக்கு அனுமதித்தனர். இந்த கொலை சம்பவம் குறித்து சாத்தூர் நகர் காவல் துறையினர் வழக்கு பதிவு செய்த போலீசார் கொலையாளி ராம்குமாரை கைது செய்து விசாரணை மேற்கொண்டு வருகின்றனர்.\n\n<\/div><\/div>","link":"https:\/\/tamil.samayam.com\/latest-news\/virudhunagar\/sattur-men-kills-his-aunt-who-came-to-solve-problem-between-husband-and-his-sisters-daughter-virudhunagar\/articleshow\/83790404.cms","image":["https:\/\/tamil.samayam.com\/photo\/83790404\/photo-83790404.jpg"],"pubdate":"Thu 24 Jun 2021, 00:03:54"},{"title":"திருவண்ணாமலை: \"பௌர்ணமி கிரிவலத்திற்கு அனுமதியில்லை!\"- மாவட்ட ஆட்சியர்","text":"<p>இது தொடர்பாக திருவண்ணாமலை மாவட்ட ஆட்சியர் அலுவலகம் வெளியிட்டிருக்கும் அறிவிப்பில், “திருவண்ணாமலை அருள்மிகு அருணாசலேஸ்வரர் திருக்கோயில் பஞ்சபூத ஸ்தலங்களில் அக்னி தலமாக திகழ்ந்து கொண்டிருக்கிறது. ஒவ்வொரு மாதமும் பௌர்ணமி நாள்களில் இத்தலத்தின் 14 கிலோமீட்டர் மலை சுற்றும் பாதையில் கிரிவலம் செல்ல, பல்வேறு மாவட்டங்கள் மற்றும் மாநிலங்களில் இருந்தும் லட்சக்கணக்கான பக்தர்களும், பொதுமக்களும் வருகை புரிந்து வருகிறார்கள்.<\/p><figure><img src=\"https:\/\/gumlet.assettype.com\/vikatan\/2019-05\/447fb322-03fa-4385-8c2e-704f67796549\/142787_thumb.jpg\" \/><figcaption>திருவண்ணாமலை கிரிவலம்<\/figcaption><\/figure><p>தமிழ்நாட்டில் கொரோனா நோய் தொற்று பரவாமல் தடுப்பதற்காக, இந்திய அரசின் வழிகாட்டுதலின்படி 25.03.2020 முதல் தேசிய பேரிடர் மேலாண்மை சட்டத்தின் கீழ் தளர்வுகளுடன் கூடிய ஊரடங்கு நடைமுறையில் இருந்து வருகிறது. தற்போது நோய்த்தொற்றை தடுத்து மக்களின் விலைமதிப்பற்ற உயிர்களைக் காக்கும் நோக்கில் 28.06.2021 வரை ஊரடங்கை நீட்டித்து உத்தரவிட்டிருக்கிறது பேரிடர் மேலாண்மைத் துறை.<\/p><p>தற்போது தளர்வுகளுடன் கூடிய ஊரடங்கு அமலில் இருப்பதால் திருவண்ணாமலையில் கிரிவலம் நடைபெறும் நாள்களான 24.06.2021 வியாக்கிழமை அதிகாலை 3.10 மணி முதல் 25.06.2021 வெள்ளிக்கிழமை நள்ளிரவு 12.55 மணி வரை மலை சுற்றும் பாதையில் கிரிவலத்திற்கு அனுமதி கிடையாது.<\/p><p>Also Read: <a href=\"https:\/\/www.vikatan.com\/spiritual\/news\/thiruvannamalai-girivalam-banned-due-to-the-spread-of-coronavirus\">கொரோனா அச்சம்... சித்ரா பௌர்ணமி திருவண்ணாமலை கிரிவலம் செல்ல தடை..!<\/a><\/p><p>அதனால் பக்தர்களும், பொதுமக்களும் பௌர்ணமி அன்று கோயிலுக்கு வரவேண்டாம் என்று கேட்டுக்கொள்ளப்படுகிறார்கள். கொரோனா வைரஸை கட்டுப்படுத்துவதற்காக அரசு மேற்கொண்டிருக்கும் நடவடிக்கைகளுக்கு பக்தர்கள் ஒத்துழைப்பு அளிக்க வேண்டும்” என்று வேண்டுகோள் வைத்திருக்கிறார் ஆட்சியர் முருகேஷ்.<\/p>","link":"https:\/\/www.vikatan.com\/spiritual\/news\/thiruvannamalai-girivalam-prohibited-due-to-coronavirus-spread","image":["https:\/\/gumlet.assettype.com\/vikatan\/2019-12\/cad4f681-d365-4fef-b332-276a0f48c453\/2.jpg"],"pubdate":"Mon, 21 Jun 2021 13:41:11 +0000"},{"title":"சாத்தான்குளம் மரணம்: \"காவல்துறை சித்ரவதை மரணங்கள்  நிகழக் கூடாது” இணையவழிக் கருத்தரங்கில் கனிமொழி!","text":"<p>தூத்துக்குடி மாவட்டம், சாத்தான்குளத்தில் ஜெயராஜ் மற்றும் அவரின் மகன் பென்னிக்ஸ் ஆகியோர் காவல்துறையினரால் படுகொலை செய்யப்பட்டு, ஓராண்டு நிறைவுற்றதை முன்னிட்டு ’காவல் சித்ரவதைக்கு எதிரான கூட்டியக்கம் (தமிழ்நாடு)’ சார்பாக இணையவழிக் கருத்தரங்கும், சாத்தான்குளம் பிரகடனம் வெளியீட்டு விழாவும் நடைபெற்றது. இதில், ஜெயராஜின் மூத்த மகள் பெர்சி தலைமை தாங்கினார். ”சாத்தான்குளம் படுகொலைக்கு எதிராகச் சாட்சி சொன்ன பெண் காவலர் ரேவதியை தமிழக அரசு கெளரவிக்க வேண்டும். அவருக்கு உரிய பாதுகாப்பு வழங்கிட வேண்டும். <\/p><figure><img src=\"https:\/\/gumlet.assettype.com\/vikatan\/2021-06\/2afc33c7-b9f9-4d5f-9c4f-99b03489200f\/sathankulam_1.jpg\" \/><figcaption>உயிரிழந்த பென்னிக்ஸ் , ஜெயராஜ்<\/figcaption><\/figure><p>ஜெயராஜ், பென்னிக்ஸ் ஆகியோரின் உடல் காயங்களை முறையாக ஆய்வு செய்யாமல், அவர்களைச் சிறைக்கு அனுப்பிய நீதிபதி சரவணன் மீதும், படுகொலையான இருவரையும் உரிய மருத்துவப் பரிசோதனை செய்யாமல் சிறைக்கு அனுப்பியதற்கான தகுதிச் சான்றிதழ் வழங்கிய பெண் மருத்துவர் வினிலா மீதும் கடுமையான நடவடிக்கை எடுக்க வேண்டும்’’ எனவும் இக்கூட்டியக்கத்தின் செயலாளர் பாண்டியன் குறிப்பிட்டார். மக்கள் கண்காணிப்பகத்தின் நிர்வாக இயக்குநர் ஹென்றி திபேன், ஒருவரைக் கைதுசெய்யும் போதிலிருந்து சிறையில் அடைப்பது வரையில் போலீஸார் பின்பற்றப்பட வேண்டிய 14 பரிந்துரைகள் குறித்துத் தெளிவாகக் குறிப்பிட்டுப் பேசினார்.<\/p><p>உச்ச நீதிமன்றத்தின் மூத்த வழக்கறிஞர் நித்யா ராமகிருஷ்ணன், ’சாத்தான்குளம் பிரகடன’த்தை வெளியிட, தூத்துக்குடி மக்களவை உறுப்பினரும், தி.மு.க மாநில மகளிரணித் தலைவருமான கனிமொழி பெற்றுக்கொண்டார். தொடர்ந்து பேசிய நித்யா ராமகிருஷ்ணன், “ஐக்கிய நாடுகள் சபையின், சித்ரவதைக்கு எதிரான உடன்படிக்கையில் இந்தியா கையெழுத்திட்டதுடன், அந்த உடன்படிக்கையை ஏற்பிசைவும் செய்ய வேண்டும். இந்தியாவில், சித்ரவதைக்கு எதிரானச் சட்டம் இயற்ற வேண்டும்” என்றார். நிறைவாகப் பேசிய கனிமொழி, “காவல் நிலையங்களில் நடப்பவை நம் கண்ணுக்குத் தெரிவதில்லை. <\/p><figure><img src=\"https:\/\/gumlet.assettype.com\/vikatan\/2021-06\/237d4374-a51e-4e5e-ae07-601e0ba50d6a\/sathankulam_22.jpg\" \/><figcaption>சிறையில் அடைக்கப்பட்டுள்ள உதவி ஆய்வாளர்கள் ரகுகணேஷ், பாலகிருஷ்ணன், ஆய்வாளர் ஸ்ரீதர்<\/figcaption><\/figure><p>அது குறித்து எந்தப் பதிவும் இருப்பதில்லை. பெண்கள், தலித்துகள், ஆதிவாசிகள் என யாராக இருந்தாலும் அதிகாரத்தை எதிர்த்தால், அவர்கள் மீது வன்முறை ஏவப்படுகிறது. அப்படி மனித உரிமைக்காகக் குரல் கொடுப்பவர்கள் யாராக இருந்தாலும், அவர்கள் மீது எந்தக் குற்றத்தை வேண்டுமானாலும் சுமத்தி, அவர்களைக் கைதுசெய்யக்கூடிய நடவடிக்கை இன்று நிலவுகிறது. அத்துடன் அவர்கள்மீது வன்முறையும் ஏவப்படுகிறது.<\/p><p>அப்படி ஏவப்படும் வன்முறையை ஏற்கத்தக்க மனநிலைதான் மக்களிடையே நிலவுகிறது. பாதிக்கப்பட்டவர்களின் மீது ஏதாவது குற்றச்சாட்டு இருந்தால், அவர்கள் மீது வன்முறை ஏவப்படுவது இயல்பான ஒன்றாகிவிடுகிறது. இதை மக்கள் மிகவும் சாதரணமாக எடுத்துக்கொண்டு கடந்து சென்றுவிடுகின்றனர். காவல் நிலையங்களிலும், சிறைகளிலும், விசாரணை இடங்களிலும் சித்ரவதை நிலவுவதை ஏற்றுக்கொள்ள இயலாது. இந்த நிலை மாற வேண்டும். திரைப்படங்களில் காவல்துறை குறித்துக் காட்டுகிறபோது, அவர்கள் சர்வ சாதாரணமாக மக்களை அடிப்பதுபோலக் காட்டுகிறார்கள். மக்களும் அதை அப்படியே அமைதியாக ஏற்றுக்கொள்கிறார்கள். கொரோனா தொற்றுநோய் பாதிக்கப்பட்ட தொடக்கத்தில், கடந்த காலத்தில் மக்கள்மீது காவல்துறை தாக்குதல் தொடுத்ததை வெறும் பார்வையாளர்களாக மட்டுமே இருந்து மக்கள் அதைக் கடந்து சென்றுவிட்டார்கள். இந்தநிலை மாற வேண்டும். காவல் சித்ரவதை மரணங்கள், சாத்தான்குளத்தில் மட்டுமல்ல... இந்தியாவிலும், உலகம் முழுவதிலும் தொடர்ந்து நடந்துவருவதைப் பார்க்கிறோம்.<\/p><figure><img src=\"https:\/\/gumlet.assettype.com\/vikatan\/2021-06\/e517c42d-16f5-4e7f-9417-fb5c048b30be\/kanimozi_1.jpg\" \/><figcaption>இணையவழி கருத்தரங்கில் பேசிய கனிமொழி<\/figcaption><\/figure><p> குறிப்பாக, இந்தியாவில் இன்று அச்சம் நிலவும் சூழ்நிலையே இருக்கிறது. எனவே, இந்த தருணத்தில் சாத்தான்குளம் பிரகடனம் வெளியிட்டிருப்பது மிகவும் பொருத்தமானது. காவல்துறை மரணங்கள் மற்றும் சித்ரவதைகளை ஒருக்காலும் ஏற்க முடியாது. மனித உரிமைகள் குறித்துக் காவல்துறையினருக்கும் நீதிபதிகளுக்கும் விழிப்புணர்வு ஊட்ட வேண்டும். இன்று இருக்கும் நிலையை மாற்றும் வரை தொடர்ந்து போராட வேண்டும். அதற்காக ஒரு பண்பாட்டு மாற்றம் தேவைப்படுகிறது. அப்படிப்பட்ட பண்பாட்டு மாற்றம் உடனடியாக நடக்காது. நாம் எல்லோரும் இணைந்துதான் அதை உருவாக்க வேண்டும். காவல் சித்ரவதைகள் தடுக்கப்பட வேண்டும். இவை தொடர முடியாத சூழலையும் நாம் உருவாக்க வேண்டும்” என்றார்.<\/p>","link":"https:\/\/www.vikatan.com\/news\/crime\/kanimozhi-mp-says-that-police-custody-deaths-should-never-happen-again","image":["https:\/\/gumlet.assettype.com\/vikatan\/2021-06\/6c1c97cb-3a14-4e45-9e21-bb9bc5a6ad69\/sathankulam_4.jpg"],"pubdate":"Mon, 21 Jun 2021 13:15:40 +0000"},{"title":"\"எங்க மண்ணுல கிடைச்ச சாமி இங்கதான் இருக்கும்!\"- கரையான்குறிச்சியில் நிகழ்ந்த பக்திப் போராட்டம்","text":"<blockquote>அரியலூர் அருகே விவசாயி ஒருவர் வீடு கட்ட குழி எடுத்த போது 8 அடி உயரம் கொண்ட பெருமாள் சிலை கிடைத்தது. அந்தச் சிலைக்கு கிராம மக்கள் பால் அபிஷேகம் செய்து வழிபாடு நடத்தியதுடன் அதிகாரிகள் சிலையினை எடுத்த செல்ல விடாமல் எதிர்ப்பு தெரிவித்து போராட்டம் நடத்திய சம்பவம் பரபரப்பை ஏற்படுத்தியது.<\/blockquote><p>அரியலூர் மாவட்டம் ஏலாக்குறிச்சி அருகே உள்ள கரையான் குறிச்சி கிராமத்தைச் சேர்ந்தவர் சரவணன். விவசாய வேலை செய்து வருகிறார். இவர் அப்பகுதியில் வீடு கட்டுவதற்காக குழி எடுத்தபோது பீடத்தோடு சேர்த்து 9 அடி உயரம் கொண்ட பழைமையான பெருமாள் சிலை பூமிக்கடியல் இருந்து கிடைத்துள்ளது. இதனையறிந்த அப்பகுதியினர் அந்த இடத்தில் திரண்டதோடு பெருமாள் சிலைக்குப் பால் அபிஷேகம் உள்ளிட்ட சிறப்பு பூஜைகள் செய்ததுடன் தீபம் காண்பித்து வழிபட்டனர். இந்தத் தகவல் அரசு அதிகாரிகளுக்குத் தெரியவர பெருமாள் சிலையை எடுத்துச் செல்ல வந்தனர். ஆனால் பொதுமக்கள் சிலையை எடுத்துச் செல்ல விடமாட்டோம் என சாலையில் அமர்ந்து போராட்டத்தில் ஈடுபட்டதால் பரபரப்பு ஏற்பட்டது.<\/p><figure><img src=\"https:\/\/gumlet.assettype.com\/vikatan\/2021-06\/8c1df4c2-2318-4f0e-b0fb-98e5b03759c5\/WhatsApp_Image_2021_06_21_at_15_02_19.jpeg\" \/><figcaption>விஷ்ணு சிலை<\/figcaption><\/figure><p>இது குறித்து சரவணனிடம் பேசினோம். \"நான் வீடு கட்டுறதுக்கு பில்லர் அமைக்கறதுக்கு ஆட்களை வைச்சு நேற்று குழி எடுத்தேன். சில அடி ஆழம் தோண்டிய பிறகு கடப்பாரையில் ஏதோ ஒன்று பட்டு சத்தம் கேட்டது. நாங்க பெரிய கல்லு உள்ள இருக்குதுனு நெனச்சோம். அப்புறம் லேசா தோண்டினோம். கோபுரக் கலசம் மாதிரி இருந்துச்சு. அப்பறம் வேலையை நிறுத்திட்டோம்.<\/p><p>இன்னைக்கு வழக்கம்போல குழி எடுத்தோம். அப்போதான் உள்ள இருப்பது சாமி சிலைனு தெரிஞ்சிச்சு. இதையடுத்து எங்க பகுதி விஏஓவிற்குத் தகவல் கொடுத்த பிறகு சிலைக்குச் சேதமாகாம தோண்டினோம். 9 அடி உயரத்துல பழைமையான பெருமாள் சிலை கிடைச்சுது.<\/p><p>அப்பறம் எங்க ஊர்காரங்க என் இடத்துக்கு வந்துட்டாங்க. பெருமாள் சிலைக்குப் பால் அபிஷேகம் செஞ்சு பூ மாலை போட்டு தீபாரதணை காட்டி பக்தியோட வழிபட்டாங்க. அப்பறம் ஆர்.டி.ஓ, தாசில்தார் போன்ற அதிகாரிகள் வந்தாங்க. அவங்க பெருமாள் சிலையை எடுத்துட்டு போக நடவடிக்கை எடுத்தாங்க.<\/p><figure><img src=\"https:\/\/gumlet.assettype.com\/vikatan\/2021-06\/1b58f001-357a-492d-aa0a-014f08bc295e\/WhatsApp_Image_2021_06_21_at_17_21_45.jpeg\" \/><figcaption>சரவணன்<\/figcaption><\/figure><p>எங்க ஊர் மக்கள் இதுக்கு எதிர்ப்பு தெரிவிச்சு போராட்டம் நடத்தினாங்க. பெண்கள் அருள் வந்து ஆடினாங்க. அப்போ, 'எங்க மண்ணுல கிடைச்சத நாங்க விடமாட்டோம். இங்கதான் இந்த சாமி இருக்கும்'னு அருள்வாக்குச் சொன்னாங்க. ஊர் பெரியவர்கள், 'எங்க ஊர்ல கிடைச்ச சிலையை நாங்களே வச்சுக்குறோம். கோயில் கட்டி அதில் அந்தச் சாமி சிலையை வைத்து பூஜைகள் செஞ்சு வழிபடறோம். எங்களிடமே விட்டுடுங்க'னு முறையிட்டாங்க.<\/p><p>'பூமிக்கடியில் சிலை கிடைத்தால் அது அரசுக்கு சொந்தமானது. இந்தச் சிலை எந்தக் காலத்தைச் சேர்ந்தது என்பது உள்ளிட்ட ஆய்வுகள் செய்து விசாரணை மேற்கொள்ள வேண்டும். அதற்கு ஒத்துழைப்பு கொடுங்க'னு அதிகாரிகள் கேட்டாங்க. ஆனா, சிலையை எடுத்துச் செல்ல எதிர்ப்பு தெரிவிச்சு ஆண்கள், பெண்கள்னு பலரும் சாலையில் அமர்ந்து போராட்டம் நடத்தினாங்க. இதனால கொஞ்ச நேரம் பரபரப்பா இருந்துச்சு!\" என்றார்.<\/p><figure><img src=\"https:\/\/gumlet.assettype.com\/vikatan\/2021-06\/b52712c5-0b73-40af-abfb-1bd3c1abf4f7\/WhatsApp_Image_2021_06_21_at_15_02_15.jpeg\" \/><figcaption>விஷ்ணு சிலை<\/figcaption><\/figure><p>ஊர் பெரியவர் ஒருவர் கூறுகையில், \"எங்க ஊர்ல சிவன் கோயில் ஒண்ணு இருக்கு. அந்தச் சிலை, இந்தப் பெருமாள் சிலை கிடைச்ச 500 மீட்டர் தொலைவுல சுமார் 100 வருஷத்துக்கு முன்னாடி குளம் தூர் வாரினப்போ கிடைச்சது. உடனே எங்க முன்னோர்கள் கோயிலைக் கட்டி அதில் சிவன் சிலையை வெச்சாங்க. இன்னைக்கு வரைக்கும் அங்க வழிபட்டு வர்றோம். அதே மாதிரி இங்க கிடைச்சிருக்கும் பெருமாள் சிலைக்கும் கோயில் கட்டி அதை வெச்சு வழிபாடு செய்யணும்\" எனக் கோரிக்கை வைத்துள்ளதாகத் தெரிவித்தார்.<\/p>","link":"https:\/\/www.vikatan.com\/spiritual\/news\/ancient-lord-vishnu-statue-found-in-karaiyankurichi-village","image":["https:\/\/gumlet.assettype.com\/vikatan\/2021-06\/d8e7a3be-7661-4b83-b8f2-7aece0f876ce\/WhatsApp_Image_2021_06_21_at_15_02_15.jpeg"],"pubdate":"Mon, 21 Jun 2021 13:09:09 +0000"},{"title":"விருதுநகர்: வீட்டில் சட்ட விரோதமாகப் பட்டாசு தயாரிப்பு; 5 வயது சிறுவன் உட்பட 3 பேர் பலி!","text":"<p>விருதுநகர் மாவட்டம் சிவகாசி, சாத்தூர் சுற்றுவட்டாரப் பகுதிகளில் 1,050 பட்டாசு ஆலைகள் இயங்கிவருகின்றன. கொரோனா ஊரடங்கால் கடந்த ஒரு மாதமாக ஆலைகள் இயங்காத நிலையில், கடந்த ஒரு வாரமாக 50 சதவிகிதப் பணியாளர்களுடன் பட்டாசு ஆலைகள் இயங்கிவருகின்றன. சாத்தூர் சுற்று வட்டாரப் பகுதிகளில் பல வீடுகளில் சட்டவிரோதமாக கருந்திரிகள் தயாரிக்கப்பட்டுவருகின்றன. <\/p><figure><img src=\"https:\/\/gumlet.assettype.com\/vikatan\/2021-06\/9ef5db21-1612-4cbc-9ed0-493824bfed95\/fire_11.jpg\" \/><figcaption>பட்டாசு விபத்தில் இடிந்த வீடு<\/figcaption><\/figure><p>இது தொடர்பாக போலீஸார் பலரைக் கைதுசெய்தும், தொடர்ந்து சட்ட விரோதமாகக் கருந்திரி தயார் செய்துவருகின்றனர். இருப்பினும், மீண்டும் மீண்டும் இந்தப் பகுதிகளிலுள்ள வீடுகளில் கருந்திரி மற்றும் பட்டாசு தயாரிப்பு தொடர்ந்துதான் வருகிறது. இந்தநிலையில், தாயில்பட்டி, கலைஞர் காலனியைச் சேர்ந்த சூர்யா என்பவர் தனது வீட்டில் இன்று காலை, ‘சோல்சா’ ரகப் பட்டாசுகள் தயாரிப்பில் ஈடுபட்டுள்ளார்.<\/p><p>அப்போது, அவரது வீட்டின் சமையலறையிலிருந்து வெளிப்பட்ட தீப்பொறி, பட்டாசுகள்மீது பட்டு வெடித்து விபத்து ஏற்பட்டது. இதில், அவரது வீடு தரைமட்டமானது. அடுத்தடுத்த வீடுகளில் தயாரிக்கப்பட்ட பட்டாசுகளும் வெடித்ததில், அருகருகே இருந்த மூன்று வீடுகள் இடிந்து தரைமட்டமாகின. இந்த விபத்தில், அப்போலோ என்பவரின் மனைவி செல்வமணி, இவர்களது 5 வயது மகன் ரகபியாசல்மோன், காளிராஜ் என்பவரின் மனைவி கற்பகம் ஆகியோர் உயிரிழந்தனர். இதில், 75 சதவிகித தீக்காயத்துடன் சூர்யாவும், சோலையம்மாள் என்பவர் எலும்புமுறிவு ஏற்பட்டும் சிவகாசி அரசு மருத்துவமனையில் சிகிச்சைக்காக அனுமதிக்கப்பட்டுள்ளனர். <\/p><figure><img src=\"https:\/\/gumlet.assettype.com\/vikatan\/2021-06\/e8194623-393d-4d6a-b06d-974807bba5ff\/fire_13.jpg\" \/><figcaption>பட்டாசு விபத்து<\/figcaption><\/figure><p>முதற்கட்ட விசாரணையில், அந்த வீட்டில் அனுமதியின்றி பட்டாசு தயாரிக்கப்பட்டுவந்தது தெரியவந்துள்ளது. வருவாய்த்துறை அதிகாரிகளும் விபத்து நிகழ்ந்த இடத்தை நேரில் ஆய்வு செய்து விசாரணை மேற்கொண்டுவருகின்றனர். இது தொடர்பாக வெம்பக்கோட்டை போலீஸாரும் வழக்கு பதிவு செய்து விசாரணை நடத்திவருகின்றனர். கடந்த பிப்ரவரி, மார்ச் மாதங்களில் சாத்தூர் சுற்றுவட்டாரப்பகுதிகளில் நிகழ்ந்த வெடி விபத்தில் 30-க்கும் மேற்பட்டோர் உயிரிழந்துள்ளனர் என்பது குறிப்பிடத்தக்கது.<\/p>","link":"https:\/\/www.vikatan.com\/news\/tamilnadu\/fire-accident-at-virudhunagar-three-people-were-killed","image":["https:\/\/gumlet.assettype.com\/vikatan\/2021-06\/475da83d-cd8a-4f12-b96c-f5af6fc8e3da\/fire_12.jpg"],"pubdate":"Mon, 21 Jun 2021 10:17:33 +0000"},{"title":"`ஹெச்.ராஜா, கோயில் நில ஆக்கிரமிப்பு விவரங்களை வழங்கினால் நடவடிக்கை எடுப்போம்!' - அமைச்சர் சேகர் பாபு","text":"<p>\"முன்னாள் அமைச்சரோ, இன்னாள் அமைச்சரோ, சொந்தக் கட்சிக்காரர்கள், முன்னாள், இன்னாள் அதிகாரிகள் யார் தவறு செய்திருந்தாலும் பாரபட்சமில்லாமல் நடவடிக்கை எடுக்கப்படும்\" என்று அறநிலையத்துறை அமைச்சர் சேகர் பாபு சிவகங்கையில் தெரிவித்தார்.<\/p><figure><img src=\"https:\/\/gumlet.assettype.com\/vikatan\/2021-06\/d7f0fec1-868c-40c6-bbb1-333068544190\/IMG_20210619_WA0019.jpg\" \/><figcaption>சீல் வைக்கப்பட்ட இடம்<\/figcaption><\/figure><p>சிவகங்கையில் கௌரி விநாயகர் கோயிலுக்குச் சொந்தமான 11 ஏக்கர் நிலத்தை முன்னாள் அமைச்சர் பாஸ்கரன் தரப்பினர் ஆக்கிரமித்ததாக எழுந்த புகாரைத் தொடர்ந்து, சம்பந்தப்பட்ட நிலத்தை கடந்த 19-ம் தேதி அதிகாரிகள் சீல் வைத்தனர்.<\/p><p>அதற்கும் தனக்கும் சம்பந்தமில்லை என்று முன்னாள் அமைச்சர் பாஸ்கரன் தெரிவித்துள்ள நிலையில், மீட்கப்பட்ட கோயில் நிலத்தை அமைச்சர் பெரியகருப்பன், சிவகங்கை கலெக்டர்,  அதிகாரிகளுடன் அறநிலையத்துறை அமைச்சர் சேகர் பாபு நேற்று ஆய்வு செய்தார். பின்பு செய்தியாளர்களிடம் பேசியவர், \"சரவணன் என்பவர் ஆக்கிரமித்த கோயில் நிலம் மீட்கப்பட்டுள்ளது. அரசியல் தலைவர்கள் சிலரின் ஒத்துழைப்புடன் சரவணன் என்பவரின் பெயரில் ஆவணங்களை மாற்றி இந்த இடம் ஆக்கிரமிக்கப்பட்டுள்ளது. குற்றம் செய்தவர்கள் யாராக இருந்தாலும் நடவடிக்கை எடுக்கப்படும்.<\/p><figure><img src=\"https:\/\/gumlet.assettype.com\/vikatan\/2021-05\/d346902c-26c7-49db-a620-7761b68e8386\/IM_14.jpg\" \/><figcaption>சேகர் பாபு <\/figcaption><\/figure><p>முன்னாள் அமைச்சரோ, இன்னாள் அமைச்சரோ, சொந்தக் கட்சிக்காரர்கள், முன்னாள், இன்னாள்  அதிகாரிகள் யார் தவறு செய்திருந்தாலும் பாரபட்சமில்லாமல் நடவடிக்கை எடுக்கப்படும்.<\/p><p>இது மட்டுமல்லாமல், ஆக்கிரமிப்புக்குள்ளான கௌரி விநாயகர் கோயிலின் அனைத்து நிலங்களையும் மீட்க நடவடிக்கை எடுக்கப்பட்டுவருகிறது. தவறு செய்தவர்கள்மீது சட்டப்படி நடவடிக்கை எடுப்போம்.<\/p><p>கோயில் நிலத்தை ஆக்கிரமிப்பு செய்தவர்களை ஆண்டவன் பார்த்துக்கொண்டுதான் இருக்கிறான். தண்டனை வழங்குவான். முன்னாள் அமைச்சர் பாஸ்கரன் யார் யாரிடம் பேசினார் என்பற்கான அத்தனை ஆதாரங்களும் அரசிடம் உள்ளன. அவர் தவறு செய்யவில்லையென்றால், கோயில் நிலத்தை மீட்க அரசுக்கு ஒத்துழைக்க வேண்டும்.<\/p><figure><img src=\"https:\/\/gumlet.assettype.com\/vikatan\/2021-06\/55efd860-a05f-4018-bea6-fbada5d63437\/IMG_20210619_WA0021.jpg\" \/><figcaption>ஆக்கிரமிக்கப்பட்ட இடம்<\/figcaption><\/figure><p>தமிழகத்தில் ஒரு லட்சம் ஏக்கர் அளவுக்குக் கோயில் நிலங்கள் ஆக்கிரமிக்கப்பட்டுள்ளதாக ஹெச்.ராஜா தெரிவித்துள்ளார்.  அதற்கான விவரங்களை வழங்கினால் அவற்றை மீட்க நடவடிக்கை எடுப்போம். கொரோனா தாக்கம் முழுவதும் குறைந்தவுடன், கோயில் திறப்பது குறித்து முதலமைச்சர் அறிவிப்பார்\" என்றார்.<\/p>","link":"https:\/\/www.vikatan.com\/government-and-politics\/politics\/minister-sekarbabu-on-hrajas-statement-regarding-temple-land","image":["https:\/\/gumlet.assettype.com\/vikatan\/2021-06\/75576510-8f32-46e8-bed9-9d4978fbb0f4\/vikatan_2021_04_48697b29_8824_41df_b55d_b7d8525076eb_444c6fea_57bc_4053_9e89_13e5f090a55c.jpg"],"pubdate":"Mon, 21 Jun 2021 07:45:50 +0000"},{"title":"போலீஸ் தாக்கி உயிரிழந்த சேலம்  இடையப்பட்டியைச் சேர்ந்த முருகேசன் குடும்பத்துக்கு ரூ.10 லட்சம் நிவாரணம்: முதல்வர் அறிவிப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685382\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_97810001.jpg\" style=\"margin: 10px 0 0 10px; padding: 4px;\" \/><\/a><p>சேலம்: போலீஸ் தாக்கி உயிரிழந்த சேலம்&nbsp; இடையப்பட்டியைச் சேர்ந்த முருகேசன் என்பவர் குடும்பத்துக்கு முதல்வர் ரூ.10 லட்சம் நிவாரணம் அறிவித்துள்ளார். மேலும் முருகேசன் குடும்பத்துக்கு ஆழ்ந்த இரங்கலையும் அனுதாபத்தையும் தெரிவித்துக்கொள்வதாக முதல்வர் மு.க.ஸ்டாலின் கூறியுள்ளார்.<\/p>","link":"http:\/\/www.dinakaran.com\/Latest_Detail.asp?Nid=685382","image":["http:\/\/img.dinakaran.com\/data1\/DNewsimages\/Tamil_News_6_23_2021_97810001.jpg"],"pubdate":"23-6-2021 21:22"},{"title":"தமிழக - ஆந்திர எல்லையான பலமனேர் கிராமத்தில் 15 காட்டு யானைகள் முகாம்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685381\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_49769229.jpg\" style=\"margin: 10px 0 0 10px; padding: 4px;\" \/><\/a><p>சென்னை: தமிழக - ஆந்திர எல்லையான பலமனேர் கிராமத்தில் 15 காட்டு யானைகள் முகாம் அமைக்கப்பட்டுள்ளது. சித்தூர் மாவட்டம் பலமனேர் கிராமத்தில் புகுந்துள்ள காட்டு யானைகளை பட்டாசு வெடித்து விரட்ட முயற்சித்து வருகின்றனர்.<\/p>","link":"http:\/\/www.dinakaran.com\/Latest_Detail.asp?Nid=685381","image":["http:\/\/img.dinakaran.com\/data1\/DNewsimages\/Tamil_News_6_23_2021_49769229.jpg"],"pubdate":"23-6-2021 20:48"},{"title":"டெஸ்ட் சாம்பியன்ஷிப் போட்டி: 2வது இன்னிங்ஸில் இந்திய அணி 170 ரன்னில் சுருண்டது","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685376\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_72471256.jpg\" style=\"margin: 10px 0 0 10px; padding: 4px;\" \/><\/a><p>சௌத்தெம்ப்டன்: டெஸ்ட் சாம்பியன்ஷிப் இறுதிப் போட்டியில் 2வது இன்னிங்ஸில் இந்திய அணி 170 ரன்னில் சுருண்டது. இதனையடுத்து, களமிறங்க உள்ள நியூசிலாந்து அணிக்கு 139 ரன்கள் மட்டுமே வெற்றி இலக்காக நிர்ணயிக்கப்பட்டுள்ளது. <\/p>","link":"http:\/\/www.dinakaran.com\/Latest_Detail.asp?Nid=685376","image":["http:\/\/img.dinakaran.com\/data1\/DNewsimages\/Tamil_News_6_23_2021_72471256.jpg"],"pubdate":"23-6-2021 19:14"},{"title":"கொரோனா 2ம் அலை பரவலுக்கு தேர்தல் காரணமாக அமைந்துவிட்டதாக உயர்நீதிமன்ற மதுரை கிளை கருத்து","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685374\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_43616885.jpg\" style=\"margin: 10px 0 0 10px; padding: 4px;\" \/><\/a><p>மதுரை: தமிழ்நாட்டில் கொரோனா 2ம் அலை பரவலுக்கு தேர்தல் காரணமாக அமைந்துவிட்டதாக உயர்நீதிமன்ற மதுரை கிளை கருத்து தெரிவித்துள்ளது. தமிழ்நாட்டில் மாநகராட்சி, நகராட்சி, பேரூராட்சிகளுக்கு தேர்தல் நடத்த உத்தரவிடக்கோரிய வழக்கில் நீதிபதி கருத்து தெரிவித்துள்ளார். இது குறித்து உச்சநீதிமன்றத்தில் உள்ள வழக்கின் தீர்ப்பு வெளியான பின் விசாரணைக்கு எடுத்துக்கொள்ளப்படும் என தெரிவிக்கப்பட்டுள்ளது.<\/p>","link":"http:\/\/www.dinakaran.com\/Latest_Detail.asp?Nid=685374","image":["http:\/\/img.dinakaran.com\/data1\/DNewsimages\/Tamil_News_6_23_2021_43616885.jpg"],"pubdate":"23-6-2021 18:40"},{"title":"சென்னை தாம்பரம் மின்வாரிய கோட்ட பொறியாளர் அலுவலகத்தில் ஒப்பந்த ஊழியர்கள் உள்ளிருப்பு போராட்டம்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685373\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_30729312.jpg\" style=\"margin: 10px 0 0 10px; padding: 4px;\" \/><\/a><p>சென்னை: சென்னை தாம்பரம் மின்வாரிய கோட்ட பொறியாளர் அலுவலகத்தில் ஒப்பந்த ஊழியர்கள் உள்ளிருப்பு போராட்டத்தில் ஈடுபட்டுள்ளனர். மின்விபத்தில் இறந்த ஊழியர் குடும்பத்திற்கு நிவாரணம் கேட்ட 200-க்கும் மேற்பட்டோரை பணிநீக்கம் செய்ததாக புகார் எழுந்துள்ளது. <\/p>","link":"http:\/\/www.dinakaran.com\/Latest_Detail.asp?Nid=685373","image":["http:\/\/img.dinakaran.com\/data1\/DNewsimages\/Tamil_News_6_23_2021_30729312.jpg"],"pubdate":"23-6-2021 18:30"},{"title":"கர்நாடக அணைகளில் இருந்து தமிழ்நாட்டுக்கு திறக்கப்படும் நீரின் அளவு 8,000 கன அடியாக குறைப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685372\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_11224002.jpg\" style=\"margin: 10px 0 0 10px; padding: 4px;\" \/><\/a><p>சென்னை: கர்நாடக அணைகளில் இருந்து தமிழ்நாட்டுக்கு திறக்கப்படும் நீரின் அளவு 8,000 கன அடியாக குறைக்கப்பட்டுள்ளது. தென்மேற்கு பருவக்காற்றால் கர்நாடகத்தில் ஒருவாரமாக கனமழை நீடிப்பதால் அணைகளுக்கு நீர்வரத்து அதிகரித்துள்ளது. <\/p>","link":"http:\/\/www.dinakaran.com\/Latest_Detail.asp?Nid=685372","image":["http:\/\/img.dinakaran.com\/data1\/DNewsimages\/Tamil_News_6_23_2021_11224002.jpg"],"pubdate":"23-6-2021 18:24"},{"title":"ராமநாதபுரத்தில் தண்ணீர் தேவைக்காக வைகை அணையிலிருந்து தண்ணீர் திறந்துவிட உத்தரவு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685371\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_95852298.jpg\" style=\"margin: 10px 0 0 10px; padding: 4px;\" \/><\/a><p>ராமநாதபுரம்: ராமநாதபுரம் மாவட்டத்தில் குடிதண்ணீர் தேவைக்காக தண்ணீர் திறந்துவிட தமிழ்நாடு அரசு ஆணையிட்டுள்ளது. ராமநாதபுரம் மாவட்ட முன்னோடி விவசாயிகள், பரமக்குடி நகராட்சி ஆணையர் மற்றும் பரமக்குடி சட்டமன்ற உறுப்பினர் ஆகியோரின் கோரிக்கையினை ஏற்று, இராமநாதபுரம் மாவட்டத்தில் குடிதண்ணீர் தேவைக்காக வைகை ஆற்றின் படுகையை நனைக்கும் வகையில் வைகை அணையிலிருந்து இன்று முதல் 5 நாட்களுக்கு, 1000 மில்லியன் கன அடி தண்ணீர் திறந்துவிட&nbsp; ஆணையிடப்பட்டுள்ளது.<\/p>","link":"http:\/\/www.dinakaran.com\/Latest_Detail.asp?Nid=685371","image":["http:\/\/img.dinakaran.com\/data1\/DNewsimages\/Tamil_News_6_23_2021_95852298.jpg"],"pubdate":"23-6-2021 18:10"},{"title":"சென்னை கிண்டியில் தமிழக ஆளுநருடன் பாஜக எம்.எல்.ஏ.க்கள், நிர்வாகிகள் சந்திப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685363\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_78417606.jpg\" style=\"margin: 10px 0 0 10px; padding: 4px;\" \/><\/a><p>சென்னை கிண்டி ராஜ்பவனில் ஆளுநர் பன்வாரிலால் உடன் பாஜக எம்.எல்.ஏ.க்கள், நிர்வாகிகள் சந்தித்துள்ளனர். பாஜக எம்.எல்.ஏ.க்கள் நயினார் நாகேந்திரன், வானதி, எம்.ஆர்.காந்தி, சரஸ்வதி மற்றும்&nbsp; நிர்வாகிகள் ஆளுநரை சந்தித்துள்ளது குறிப்பிடத்தக்கது. <\/p>","link":"http:\/\/www.dinakaran.com\/Latest_Detail.asp?Nid=685363","image":["http:\/\/img.dinakaran.com\/data1\/DNewsimages\/Tamil_News_6_23_2021_78417606.jpg"],"pubdate":"23-6-2021 17:5"},{"title":"நாடு கடத்தல் உத்தரவுக்கு எதிராக மேல்முறையீடு செய்ய நீரவ் மோடிக்கு அனுமதி மறுப்பு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685368\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_85355777.jpg\" style=\"margin: 10px 0 0 10px; padding: 4px;\" \/><\/a><p>இங்கிலாந்து: இங்கிலாந்து அரசின் நாடு கடத்தல் உத்தரவுக்கு எதிராக மேல்முறையீடு செய்ய நீரவ் மோடிக்கு அனுமதி மறுக்கப்பட்டுள்ளது. நீரவ் மோடி-யை ஒப்படைக்க ஓங்கிலாந்து உள்துறை அமைச்சர் ப்ரீத் உத்தரவிட்டத்தை எதிர்த்து மேல்முறையீடு செய்ய முயற்சி செய்யப்பட்டுள்ளது. ஐகோர்ட்டில் மேல்முறையீடு செய்ய அனுமதி கோரிய நீரவ் மோடி மனுவை தள்ளுபடி செய்து நீதிபதி உத்தரவிட்டுள்ளார். <\/p>","link":"http:\/\/www.dinakaran.com\/Latest_Detail.asp?Nid=685368","image":["http:\/\/img.dinakaran.com\/data1\/DNewsimages\/Tamil_News_6_23_2021_85355777.jpg"],"pubdate":"23-6-2021 17:35"},{"title":"பப்ஜி மதனை ஜூலை 7 வரை நீதிமன்ற காவலில் சிறையிலடைக்க உத்தரவு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685362\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_43252200.jpg\" style=\"margin: 10px 0 0 10px; padding: 4px;\" \/><\/a><p>சென்னை: ஆபாசமாக பேசிய புகாரில் கைதான யூ-டியூபர் பப்ஜி மதனை ஜூலை 7 வரை நீதிமன்ற காவலில் சிறையிலடைக்க உத்தரவிடப்பட்டுள்ளது. 2 நாள் போலீஸ் காவல் முடிந்த நிலையில் சைதாப்பேட்டை நீதிமன்றத்தில் மதனை மத்திய குற்றப்பிரிவு ஆஜர்படுத்தியது. நீதிமன்றத்தின் உத்தரவை அடுத்து சைதாப்பேட்டை கிளைச் சிறையில் பப்ஜி மதன் அடைக்கப்பட்டுள்ளார். <\/p>","link":"http:\/\/www.dinakaran.com\/Latest_Detail.asp?Nid=685362","image":["http:\/\/img.dinakaran.com\/data1\/DNewsimages\/Tamil_News_6_23_2021_43252200.jpg"],"pubdate":"23-6-2021 17:2"},{"title":"காவலர் தாக்கியதில் வியாபாரி உயிரிழந்த சம்பவம்.:  டிஐஜி-க்கு மாநில உரிமை ஆணையம் நோட்டீஸ்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685364\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_14318485.jpg\" style=\"margin: 10px 0 0 10px; padding: 4px;\" \/><\/a><p>சேலம்: சேலத்தில் காவலர் தாக்கியதில் வியாபாரி உயிரிழந்த சம்பவத்தில் மாநில உரிமை ஆணையம் நோட்டீஸ் அனுப்பியுள்ளது. சேலம் சரக டிஐஜி 4 வாரத்திற்குள் அறிக்கை அளிக்க மாநில உரிமை ஆணையம் உத்தரவிட்டுள்ளது. <\/p>","link":"http:\/\/www.dinakaran.com\/Latest_Detail.asp?Nid=685364","image":["http:\/\/img.dinakaran.com\/data1\/DNewsimages\/Tamil_News_6_23_2021_14318485.jpg"],"pubdate":"23-6-2021 17:15"},{"title":"ஜூன் 25-க்குள் 14 வகை மளிகை பொருட்கள் தொகுப்பு, 2-ம் தவணை ரூ.2000 வழங்க தமிழக அரசு உத்தரவு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685354\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_94883365.jpg\" style=\"margin: 10px 0 0 10px; padding: 4px;\" \/><\/a><p>சென்னை: ஜூன் 25-க்குள் 14 வகை மளிகை பொருட்கள் தொகுப்பு, 2-ம் தவணை ரூ.2000 வழங்க தமிழக அரசு உத்தரவிட்டுள்ளது. 15-ம் தேதி முதல் 14 வகை மளிகை பொருட்கள், 2-ம் தவணையாக ரூ.2000 வழங்கப்பட்டு வருகிறது. <\/p>","link":"http:\/\/www.dinakaran.com\/Latest_Detail.asp?Nid=685354","image":["http:\/\/img.dinakaran.com\/data1\/DNewsimages\/Tamil_News_6_23_2021_94883365.jpg"],"pubdate":"23-6-2021 16:5"},{"title":"தமிழ்நாட்டில் ஒருவருக்கு டெல்டா பிளஸ் கொரோனா வைரஸ் பாதிப்பு கண்டுபிடிப்பு.: மக்கள் நல்வாழ்வுத்துறை","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685358\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_90507144.jpg\" style=\"margin: 10px 0 0 10px; padding: 4px;\" \/><\/a><p>சென்னை: மராட்டியம், கேரளவைத் தொடர்ந்து தமிழ்நாட்டிலும் உருமாறிய டெல்டா பிளஸ் கொரோனா பாதிப்பு கண்டறியப்பட்டுள்ளது. தமிழ்நாட்டில் ஒருவருக்கு டெல்டா பிளஸ் கொரோனா வைரஸ் பாதிப்பு உறுதி செய்யப்பட்டுள்ளதாக மக்கள் நல்வாழ்வுத்துறை கூறியுள்ளது. <\/p>","link":"http:\/\/www.dinakaran.com\/Latest_Detail.asp?Nid=685358","image":["http:\/\/img.dinakaran.com\/data1\/DNewsimages\/Tamil_News_6_23_2021_90507144.jpg"],"pubdate":"23-6-2021 16:40"},{"title":"பழங்குடி மாணவர்களுக்கு கல்வி கற்பிக்க அரசு அலுவலகங்களை பயன்படுத்தலாமா?.:  ஐகோர்ட் கேள்வி","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685357\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_12954349.jpg\" style=\"margin: 10px 0 0 10px; padding: 4px;\" \/><\/a><p>சென்னை: பழங்குடி மாணவர்களுக்கு கல்வி கற்பிக்க அப்பகுதியில் உள்ள அரசு அலுவலகங்களை பயன்படுத்தலாமா? என்று ஐகோர்ட் கேள்வி எழுப்பியுள்ளது. பழங்குடி மக்களுக்காக கொரோனா சிகிச்சை மையம் அமைக்கவும் அரசு அலுவலக கட்டங்களை பயன்படுத்தலாமா? எனவும் ஐகோர்ட் கேள்வி கேட்டுள்ளது. <\/p>","link":"http:\/\/www.dinakaran.com\/Latest_Detail.asp?Nid=685357","image":["http:\/\/img.dinakaran.com\/data1\/DNewsimages\/Tamil_News_6_23_2021_12954349.jpg"],"pubdate":"23-6-2021 16:33"},{"title":"நீட் தேர்வு விவகாரத்தில் மாணவர்களும் பாதிக்காத வகையில் முடிவு எடுக்கப்படும்.: உதயநிதி ஸ்டாலின்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685340\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_30193729.jpg\" style=\"margin: 10px 0 0 10px; padding: 4px;\" \/><\/a><p>சென்னை: நீட் தேர்வுக்கு தயாராகி வரும் மாணவர்கள் உள்பட அனைத்து மாணவர்களும் பாதிக்காத வகையில் முடிவு எடுக்கப்படும் என்று உதயநிதி ஸ்டாலின் கூறியுள்ளார். நீட் தேர்வு விவகாரம் தொடர்பாக மாணவர்களின் மனுவை ஏ.கே.ராஜனிடம் அளித்த பின் எம்.எல்.ஏ. உதயநிதி ஸ்டாலின் இதனை தெரிவித்துள்ளார். நீட் தேர்வு வேண்டாம் என்பதே திமுகவின் கொள்கை என அவர் விளக்கம் அளித்துள்ளார். <\/p>","link":"http:\/\/www.dinakaran.com\/Latest_Detail.asp?Nid=685340","image":["http:\/\/img.dinakaran.com\/data1\/DNewsimages\/Tamil_News_6_23_2021_30193729.jpg"],"pubdate":"23-6-2021 15:7"},{"title":"கர்நாடகாவில் மதம் மாறி காதல் மணம் செய்ய முயன்ற இளம்ஜோடி கல்லால் அடித்துக் கொலை","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685351\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_8922977.jpg\" style=\"margin: 10px 0 0 10px; padding: 4px;\" \/><\/a><p>கர்நாடகா: விஜயப்பூர் அருகே மதம் மாறி காதல் மணம் செய்ய முயன்ற இளம்ஜோடி கல்லால் அடித்துக் கொலை செய்யப்பட்டுள்ளனர். சாலதஹள்ளி கிராமத்தை சேர்ந்த தலித் இளைஞர் சிவராஜ்(19), தவல்பி தம்பாத் (18) கல்லால் அடித்து கொலை செய்யப்பட்டனர்.&nbsp; <\/p>","link":"http:\/\/www.dinakaran.com\/Latest_Detail.asp?Nid=685351","image":["http:\/\/img.dinakaran.com\/data1\/DNewsimages\/Tamil_News_6_23_2021_8922977.jpg"],"pubdate":"23-6-2021 15:37"},{"title":"பிரதமர் மோடியை சந்தித்து நீட் தேர்வு வேண்டாம் என 4,5 முறை வலியுறுத்தினேன்.: முதலமைச்சர் மு.க.ஸ்டாலின்","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685345\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_31524295.jpg\" style=\"margin: 10px 0 0 10px; padding: 4px;\" \/><\/a><p>சென்னை: பிரதமர் மோடியை சந்தித்தபோது நீட் தேர்வு வேண்டாம் என 4,5 முறை வலியுறுத்தினேன் என்று முதலமைச்சர் மு.க.ஸ்டாலின் கூறியுள்ளார். 2010-ல் விரும்புகின்ற மாநிலங்கள் மட்டுமே நீட் தேர்வில் பங்கேற்கலாம் என்ற நிலைமை இருந்தது. தற்போது அனைத்து மாநிலக்களுக்கும் நீட் கட்டாயம் என நிலை உருவாகியுள்ளது என அவர் தெரிவித்துள்ளார். <\/p>","link":"http:\/\/www.dinakaran.com\/Latest_Detail.asp?Nid=685345","image":["http:\/\/img.dinakaran.com\/data1\/DNewsimages\/Tamil_News_6_23_2021_31524295.jpg"],"pubdate":"23-6-2021 15:19"},{"title":"அதிமுக ஆட்சியில் சிறு கழிப்பிடத்தை கூட மாற்றி மினி கிளினிக் என பெயர் பலகை வைத்தனர்.: அமைச்சர் குற்றச்சாட்டு","text":"<a href=\"https:\/\/www.dinakaran.com\/www.Dinakaran.com\/latest_Detail.asp?Nid=685342\"><img align=\"left\" border=\"0\" src=\"http:\/\/img.dinakaran.com\/data1\/DNewsimages\/Tamil_News_6_23_2021_27317447.jpg\" style=\"margin: 10px 0 0 10px; padding: 4px;\" \/><\/a><p>சென்னை: அதிமுக ஆட்சியில் சிறு கழிப்பிடத்தை கூட மாற்றி மினி கிளினிக் என பெயர் பலகை வைத்தனர் என்று அமைச்சர் மா.சுப்பிரமணியன் குற்றம் சாட்டியுள்ளார். மருத்துவர்கள் செவிலியர்கள் கூட நியமிக்கவில்லை, இதை எதிர்கட்சித் தலைவர் பார்த்தாரா என தெரிவில்லை? என அவர் கேள்வி எழுப்பியுள்ளார். <\/p>","link":"http:\/\/www.dinakaran.com\/Latest_Detail.asp?Nid=685342","image":["http:\/\/img.dinakaran.com\/data1\/DNewsimages\/Tamil_News_6_23_2021_27317447.jpg"],"pubdate":"23-6-2021 15:12"}]