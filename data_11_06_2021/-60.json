[{"title":"10 ஆண்டுகள் வீட்டில் தன் அறையில் காதல் மனைவியை ஒளித்து வைத்த ரியல் `கில்லி' ரஹ்மான்!","text":"<p>`கில்லி' திரைப்படத்தில் பெற்றோருக்குத் தெரியாமல் கதாநாயகி திரிஷாவை விஜய் தனது வீட்டில் தங்க வைப்பது போன்ற காட்சி வரும். அதுபோல, காதலித்த பெண்ணை 10 ஆண்டுகள் தனது வீட்டின் ஓர் அறையில் யாருக்கும் தெரியாமல் தங்க வைத்துள்ளார் கேரள மாநிலம் பாலக்காட்டைச் சேர்ந்த இளைஞர். வீட்டில் தாய் தந்தை உட்பட ஐந்து பேர் வசித்தும், 10 ஆண்டுகளாக அதே வீட்டின் ஓர் அறையில் தன் மகனுடன் ஒரு பெண் வாழ்ந்தது குறித்து அவர்கள் அறியாமல் இருந்தது ஆச்சர்யத்தை ஏற்படுத்தியுள்ளது.<\/p><p>கேரள மாநிலம் பாலக்காடு மாவட்டம் அயிலூர் பகுதியைச் சேர்ந்தவர் ரஹ்மான் (34). எலெக்ட்ரீஷியன் வேலை செய்து வருகிறார். இவரது வீட்டுக்கு அருகில் சுமார் 100 மீட்டருக்குள் அமைந்துள்ளது ஸஜிதாவின் வீடு. ரஹ்மானும் ஸஜிதாவும் இரண்டு ஆண்டுகள் காதலித்துள்ளனர். அது மற்ற யாருக்கும் தெரியவில்லை. இதற்கிடையில் 2010-ம் ஆண்டு பிப்ரவரி மாதம் 2-ம் தேதி ஸஜிதாவை திடீரெனக் காணவில்லை என்று செய்தி. ஆனால், ரஹ்மான் வீட்டில்தான் ஸஜிதா இருக்கிறார் என்பது யாருக்கும் தெரியாது. இதையடுத்து ஸஜிதாவைக் காணவில்லை என அவரின் தந்தை நென்மாற காவல் நிலையத்தில் புகார் அளித்தார். போலீஸார் விசாரணை நடத்தியதில், ஸஜிதா குறித்த எந்தத் தகவலும் கிடைக்கவில்லை. பின்னர் வழக்கமான கேஸ் போன்று இதுவும் கிடப்பில் போடப்பட்டது.<\/p><figure><img src=\"https:\/\/gumlet.assettype.com\/vikatan\/2021-06\/b5f474e3-d7bf-4b92-b6ca-f04a90964e76\/IMG_20210611_101958.jpg\" \/><figcaption>தனி அறையில் ஸஜிதா வசித்த ஓட்டு வீடு<\/figcaption><\/figure><p>இந்நிலையில் கடந்த மார்ச் மாதம் 3-ம் தேதி ரஹ்மான் திடீரெனக் காணாமல் போனார். அவரைக் காணவில்லை என நென்மாற காவல் நிலையத்தில் புகார் அளிக்கப்பட்டது. அவரையும் போலீஸாரால் கண்டுபிடிக்க முடியவில்லை. இந்நிலையில், ரஹ்மானின் அண்ணன் பஷீர் கடந்த இரண்டு நாள்களுக்கு முன் டிப்பர் லாரி ஓட்டிச்சென்றபோது, நென்மாற பகுதியில் ரஹ்மான் பைக்கில் செல்வதைப் பார்த்திருக்கிறார். சாலையில் போலீஸார் வாகனச் சோதனையில் ஈடுபட்டிருந்தபோது ரஹ்மானின் பைக்கை மடக்கிப் பிடித்த பஷீர், அவரிடம் வீட்டைவிட்டு வெளியேறியது குறித்துக் கேட்டுள்ளார்.<\/p><p>அதற்கு அவர், தனக்குத் திருமணம் ஆகிவிட்டதாகவும், கடந்த 10 ஆண்டுகளாகத் தங்களது வீட்டில்தான் தனது அறையில் தன் காதல் மனைவியைத் தங்க வைத்திருந்ததாகவும், தற்போது ஒரு வாடகை வீட்டில் இருவரும் வசிப்பதாகவும் தெரிவித்துள்ளார். ரஹ்மானின் மனைவி யார் என அனைவரும் விசாரிக்க, அவர் 10 ஆண்டுகளுக்கு முன் காணாமல் போன ஸஜிதா எனத் தெரியவந்ததும் அனைவரும் அதிர்ச்சியடைந்தனர். மேலும் தங்களது பழைய ஓட்டு வீட்டில், அட்டாச்டு பாத்ரூம்கூட இல்லாத ஓர் அறையில், தன் மனைவியை, தன் பெற்றோர் மற்றும் உடன் பிறந்தவர்களுக்குத் தெரியாமல் ரஹ்மான் 10 ஆண்டுகளாக மறைத்து வைத்திருந்த அதிர்ச்சியான உண்மையும் வெளிவந்தது. இது போலீஸ் மற்றும் பொதுமக்களை ஆச்சர்யத்தில் ஆழ்த்தியது.<\/p><figure><img src=\"https:\/\/gumlet.assettype.com\/vikatan\/2021-06\/4eddefb1-9a12-4ab7-8484-cdd966890747\/IMG_20210611_101910.jpg\" \/><figcaption>ஸஜிதா<\/figcaption><\/figure><p>ஸஜிதாவை 10 ஆண்டுகள் வீட்டினருக்குத் தெரியாமல் அறையில் தங்க வைத்திருந்தது குறித்து ரஹ்மான் கூறுகையில், ``இரண்டு வருடங்களாக ஸஜிதாவை காதலித்தேன். திடீரென ஒரு நாள் அவள் வீட்டைவிட்டு வெளியேறி வந்துவிட்டாள்.  இனி என்னால் வீட்டில் இருக்க முடியாது எனச் சொல்லிவிட்டாள். அவளது வீட்டினர் சம்மதித்தாலும் என் வீட்டினர் சம்மதிக்க மாட்டார்கள் என்பதால் அவளைத் தனியாகத் தங்க வைக்க முடிவு செய்தேன். எனக்குக் கொஞ்சம் பணம் வர வேண்டி இருந்தது. அப்பணம் வந்ததும் நாங்கள்  இருவரும் வீட்டைவிட்டுத் தனிக்குடித்தனம்  செல்லலாம் என்று முடிவு செய்தோம். ஆனால், பணம் வந்த உடன், வீட்டில் உள்ளவர்கள் அதை வாங்கிக்கொண்டார்கள். அதனால், தனி வீடு எடுத்துத் தங்க என்ன செய்வது எனத் தெரியவில்லை. எனவே, என் வீட்டில், என் அறையிலேயே நான் ஸஜிதாவை மறைத்து வைக்க வேண்டிய நிலை வந்தது. 10 வருடங்கள் எப்படிப் போனது என்று நினைத்துப் பார்க்கவே முடியவில்லை.<\/p><p>நான் தினமும் என் உணவை தட்டில் வைத்து வாங்கிக்கொண்டு வந்து, அறையில் வைத்துதான் சாப்பிடுவேன். ஸஜிதாவும் நானும் அதைப் பகிர்ந்து சாப்பிடுவோம். நான் வேலைக்குச் செல்லும்போது, என் மதிய உணவை பார்சல் கட்டி அறையில் ஸஜிதாவுக்குக் கொடுத்துவிடுவேன். வேலைக்குச் செல்லும் இடத்தில் மதியம் நான் ஹோட்டலில் சாப்பிடுவேன். என் மனைவி என்னுடன் இருந்தது பற்றி கடைசிவரை என் வீட்டினர் அறியவே இல்லை. பத்து ஆண்டுகளாக என் மனைவிக்கு எந்த நோயும் வந்ததில்லை. சின்னக் காய்ச்சல் போன்றவை வந்தால் பாரசிட்டமால் போன்றவை வாங்கிக்கொடுத்தால் சரியாகிவிடும்.<\/p><figure><img src=\"https:\/\/gumlet.assettype.com\/vikatan\/2021-06\/1151f0d9-b55f-4f2a-8ae0-1dc6852c110e\/IMG_20210611_101846.jpg\" \/><figcaption>ரஹ்மான்<\/figcaption><\/figure><p>எலெக்ட்ரீஷியன் வேலையில் எனக்கு அதீத ஆர்வம் உண்டு. அதனால் அறையின் கதவை யாராவது தொட்டால் ஷாக் அடிக்கும் வகையில் ஏற்பாடு செய்துள்ளேன் என்று பொய் கூறினேன். `அதுல கரன்ட் லீக்கேஜ் இருக்கு, யாரும் தொடாதீங்க...' என்று வீட்டினரிடம் சொல்லி வைத்திருந்தேன். மேலும், ஸ்விட்சை போட்டால் கதவு திறக்கும் வகையில் அறைக் கதவை வடிவமைத்திருந்த நான், அப்படிதான் திறந்து அறைக்குள் செல்வேன். ஸஜிதா வீட்டில் இருப்பதால் பகல் வேலைக்கு மட்டும்தான் நான் செல்வேன். இரவு வேறு எங்கும் தங்குவது இல்லை. அறையில் பாத்ரூம் இல்லை என்பதால் நள்ளிரவு எல்லோரும் தூங்கிய பிறகு, ஸஜிதாவை அறையில் இருந்து வெளியே அழைத்து வருவேன்\" என்றார்.<\/p><p>இதுகுறித்து ஸஜிதா கூறுகையில், ``பத்து ஆண்டுகள் நான் ஓர் அறையில் வாழ்ந்த அனுபவத்தை மற்றவர்களுக்குச் சொல்லிப் புரிய வைக்க முடியாது. என் கணவர் என்னை நன்றாகப் பார்த்துக்கொண்டார். அவரது உணவில் பாதியை எனக்குத் தந்தார். என் அறையில் டிவி வைத்திருந்தார். வெளியில் சத்தம் கேட்கக் கூடாது என்பதால் ஹெட்செட் வைத்துக்கொண்டு டிவி பார்ப்பேன். அவர் வேலைக்குச் சென்ற பின்னர் டிவிதான் எனக்குத் துணை. <\/p><p>அறையில் நான் இருக்கும்போது ரஹ்மானின் பெற்றோர் அவரிடம் பேசுவது எனக்குக் கேட்கும். எங்கள் அறைக்கு யாரும் வராத வகையில் வித்தியாசமாக அவர் நடந்துகொண்ட சில முறைகளால், அவரை மனநலம் பாதித்தவர் என எப்போதும் திட்டுவார்கள். அவருக்கு யாரும் சப்போர்ட் செய்ய மாட்டார்கள். சில சமயம் அவர்கள் ரூம் கதவைத் திறக்க முயற்சி செய்தார்கள், நான் உள்ளே இருந்து கதவை இறுக்கப் பூட்டி வைத்துவிடுவேன். கதவில் ஏதோ கோளாறு என்று அவர்கள் சென்றுவிடுவார்கள். <\/p><figure><img src=\"https:\/\/gumlet.assettype.com\/vikatan\/2021-06\/423fbb5f-9ede-40ba-a954-d90c5eae9075\/IMG_20210611_101926.jpg\" \/><figcaption> ஸஜிதா - ரஹ்மான்<\/figcaption><\/figure><p>பிறகுதான், வாடகைக்கு வீடு எடுத்துச் சென்றுவிட்டோம். இப்போது என் பெற்றோர் சமாதானம் ஆகிவிட்டார்கள். அக்கா, தங்கை அனைவரும் அழைத்திருந்தார்கள். பழையவற்றை நினைத்து சங்கடப்பட வேண்டாம் இனி சந்தோஷமாக இரு எனக் கூறினார்கள்\" என்றார்.<\/p><p>`எங்களால வீட்டுல ஒரு பிஸ்கட் பாக்கெட்டைகூட ஒளிச்சுவெச்சு சாப்பிட முடியலயேடா... நல்லாயிருங்க மக்கா...' என்ற 90'ஸ் கிட்ஸின் மைண்ட் வாய்ஸ் உங்களுக்கும் கேட்கிறதா?!<\/p>","link":"https:\/\/www.vikatan.com\/news\/india\/kerala-man-rahman-hid-lover-in-his-room-for-10-years","image":["https:\/\/gumlet.assettype.com\/vikatan\/2021-06\/423fbb5f-9ede-40ba-a954-d90c5eae9075\/IMG_20210611_101926.jpg"],"pubdate":"Fri, 11 Jun 2021 09:07:45 +0000"},{"title":"கொவிட் தடுப்பூசி பெற மறுத்த 178 ஊழியர்கள் இடை நிறுத்தம்","text":"<div class=\"vuukle-powerbar powerbarBoxDiv\" id=\"vuukle-powerbar\"><\/div>\n<p>இந்த வாரத்திற்குள் ஊழியர்களுக்கு தடுப்பூசி போட வேண்டும் என்ற கட்டளை இருந்தபோதிலும், கொவிட்-19 தடுப்பூசி பெற மறுத்த 178 ஊழியர்களை டெக்சாஸ் மருத்துவமனை இடை நிறுத்தம் செய்துள்ளது.<\/p>\n\n\n\n<p>எட்டு மருத்துவமனைகளை மேற்பார்வையிடும் மற்றும் 26,000 க்கும் மேற்பட்ட ஊழியர்களைக் கொண்ட ஹூஸ்டன் மெதடிஸ்ட் மருத்துவமனை ஊழியர்களுக்கே இந்த இடை நிறுத்தம் வழங்கப்பட்டுள்ளது.<\/p>\n\n\n\n<figure class=\"wp-block-image\"><img alt=\"\" src=\"https:\/\/cdn.virakesari.lk\/uploads\/medium\/file\/154964\/houston-methodist-hospital-02-ap-jc-210610_1623350968587_hpMain_16x9_992.jpg\" \/><\/figure>\n\n\n\n<p>அதன்படி 178 178 முழுநேர அல்லது பகுதிநேர ஊழியர்களும் கட்டளைக்கு இணங்காததால் 14 நாட்கள் ஊதியம் இன்றி இடை நிறுத்தம் செய்யப்பட்டதாக மருத்துவமனை செவ்வாய்க்கிழமை தெரிவித்துள்ளது.<\/p>\n\n\n\n<p>இடை நிறுத்தம் செய்யப்பட்டவர்கள் இரண்டு வார காலத்திற்குள் தடுப்பூசி போடாவிட்டால், அவர்கள் சேவையிலிருந்து நிறுத்தப்படுவார்கள் என்று மருத்துவமனையின் செய்தித் தொடர்பாளர் சர்வசே ஊடகங்களிடம் உறுதிபடுத்தியுள்ளார்.<\/p>\n\n\n\n<p>ஹூஸ்டன் மெதடிஸ்ட் வைத்தியசாலையின் தலைமை நிர்வாக அதிகாரி டாக்டர் மார்க் பூம் ஒரு அறிக்கையில், பெரும்பாலான மருத்துவமனை ஊழியர்கள் கட்டளைக்கு இணங்குவதாகவும், 24,947 பேருக்கு முழுமையாக தடுப்பூசி இதுவரை போடப்பட்டுள்ளதாகவும் கூறினார்.<\/p>\n<div class=\"vuukle-powerbar powerbarBoxDiv\" id=\"vuukle-powerbar\"><\/div><div class=\"emotesBoxDiv\" id=\"vuukle-emote\"><\/div><p>The post <a href=\"https:\/\/vanakkamlondon.com\/world\/usa\/2021\/06\/116320\/\" rel=\"nofollow\">கொவிட் தடுப்பூசி பெற மறுத்த 178 ஊழியர்கள் இடை நிறுத்தம்<\/a> appeared first on <a href=\"https:\/\/vanakkamlondon.com\" rel=\"nofollow\">Vanakkam London<\/a>.<\/p>","link":"https:\/\/vanakkamlondon.com\/world\/usa\/2021\/06\/116320\/","image":["https:\/\/cdn.virakesari.lk\/uploads\/medium\/file\/154964\/houston-methodist-hospital-02-ap-jc-210610_1623350968587_hpMain_16x9_992.jpg"],"pubdate":"Fri, 11 Jun 2021 09:06:52 +0000"},{"title":"ஊரடங்கில் உடலை பாதுகாக்கும் யோகா","text":"<div class=\"vuukle-powerbar powerbarBoxDiv\" id=\"vuukle-powerbar\"><\/div>\n<p>இந்த ஊரடங்கில் நாம் நோய் எதிர்ப்பாற்றல் அதிகரிக்கும் கலையான யோகப்பயிற்சிகள் செய்து உடலையும் மனதையும் பக்குவப்படுத்தினால், ஊரடங்கு முடிந்தவுடன் ஊருக்குள் திடமாக வலம் வரலாம்.<\/p>\n\n\n\n<figure class=\"wp-block-image size-large\"><img alt=\"\" class=\"wp-image-116318\" height=\"350\" src=\"https:\/\/vanakkamlondon.com\/wp-content\/uploads\/2021\/06\/yoga.jpg\" width=\"615\" \/><\/figure>\n\n\n\n<p>யோகாஇன்று நமது நாட்டில் தொற்றுக் கிருமியின் பரவல் அதிகமாக உள்ளதால், நாட்டு நலன் கருதி ஊரடங்கு அமலில் உள்ளது.&nbsp; தனிமைப்படுத்தியுள்ளோம்,&nbsp; இந்த தனிமை நிறைய நபர்களுக்கு சிறியவர், பெரியவர் என்ற பாகுபாடில்லாமல் மன அழுத்தத்தை தருவதாக உள்ளது.&nbsp; இந்த ஊரடங்கில் நாம் நோய் எதிர்ப்பாற்றல் அதிகரிக்கும் கலையான யோகப்பயிற்சிகள் செய்து உடலையும் மனதையும் பக்குவப்படுத்தினால், ஊரடங்கு முடிந்தவுடன் ஊருக்குள் திடமாக வலம் வரலாம்.<\/p>\n\n\n\n<p>நுரையீரலை வலுப்படுத்தும் முறை<br \/><\/p>\n\n\n\n<p>குடும்பத்துடன் அதிகாலை 5 மணி முதல் 6 மணிக்குள் தினமும் கீழ்கண்ட எளிய யோகப்பயிற்சிகளை&nbsp; செய்யுங்கள்.&nbsp; சுறுசுறுப்பாகவும், உற்சாகமாகவும் இருக்கலாம். நுரையீரல் நன்கு சக்தி பெற்று இயங்கும்.&nbsp; காலையில் 5 மணிக்கு எழுந்து காலைக்கடன்களை முடித்துவிட்டு ஒரு டம்ளர் தண்ணீர் அருந்தி, விரிப்பு விரித்து குடும்பத்தில் உள்ளவர்கள் அனைவரும் கிழக்கு நோக்கி அமரவும்.&nbsp; முதுகெலும்பு நேராக இருக்கட்டும்.&nbsp; கைகள் சின் முத்திரையில் இருக்கவும்.&nbsp; கண்களை மூடி இரு மூக்கு துவாரத்தின் வழியாக மெதுவாக, நிதானமாக மூச்சை இழுக்கவும்,&nbsp; உடன் மெதுவாக மூச்சை வெளிவிடவும்.&nbsp; இது போல் பத்து முறைகள் செய்யவும்.&nbsp; பின் இயல்பாக நடக்கும் மூச்சை மட்டும் ஒரு ஐந்து நிமிடம் கூர்ந்து கவனிக்கவும். இது நுரையீரலுக்கு நல்ல சக்தியை தரும்.&nbsp; உடல் முழுக்க பிராண ஆற்றல் நன்கு இயங்கும்.<\/p>\n\n\n\n<p>உட்கட்டாசனம்:<\/p>\n\n\n\n<p>எழுந்து நில்லுங்கள். இருகால்களையும் சேர்த்துக்கொள்ளுங்கள்.&nbsp; கைகளை முன்னாள் ஒரு அடி இடைவெளியில் நீட்டவும்.&nbsp; மெதுவாக ஒரு நாற்காலியில் அமர்வது போல் படத்தில் உள்ளது போல் நிற்கவும். பத்து வினாடிகள் சாதாரண மூச்சில் இருக்கவும்.&nbsp; பின் நேராக நிமிர்ந்து நிற்கவும்.&nbsp; இதே போல் மூன்று முறைகள் பத்து வினாடிகள் செய்யவும்.<\/p>\n\n\n\n<p>பலன்கள்:<\/p>\n\n\n\n<p>நுரையீரல் நன்கு சக்தி பெற்று இயங்கும்.&nbsp; மூச்சு திணறல் வராது, மூட்டுவலி வராது, மூட்டுக்கள் பலம் பெறும்.<\/p>\n\n\n\n<p>புஜங்காசனம்: &nbsp;<\/p>\n\n\n\n<p>விரிப்பில் குப்புறபடுக்கவும்.&nbsp; இரு கால்களும் சேர்ந்திருக்கட்டும்.&nbsp; இரு கைகளையும் இதயம் பக்கத்தில் கைவிரல் தரையில் படும்படி இருக்கவும்.&nbsp; மெதுவாக மூச்சை இழுத்து, முதுகை, தலையை பின்னால் வளைத்து இடுப்பிற்கு மேல் உயர்த்தவும்.&nbsp; படத்தில் உள்ளபடி ஒரு பத்து வினாடிகள் மூச்சடக்கி இருக்கவும். பின் மெதுவாக மூச்சை வெளிவிட்டு தரைக்கு வரவும்.&nbsp; இதே போல் மூன்று முறைகள் செய்யவும்.<\/p>\n\n\n\n<p>முக்கிய குறிப்பு:<\/p>\n\n\n\n<p>முதுகில் அறுவை சிகிச்சை செய்தவர்கள், ரத்த அழுத்தம் உள்ளவர்கள், இதய பலவீனம் உள்ளவர்கள் இந்த பயிற்சியை செய்ய வேண்டாம்.<br \/>பலன்கள்:<\/p>\n\n\n\n<p>நுரையீரல் நன்கு இயங்கும்.&nbsp; கழுத்துவலி, முதுகு வலி வராது.&nbsp; ஆஸ்துமா, சைனஸ் நீங்கும். நீரிழிவு வராது, மன அமைதி கிடைக்கும், உடல் எடை அதிகமாகாது. இடுப்பு வலி வராது, மூட்டுக்கள், தோள்பட்டை எலும்புகள் வலுப்பெறும்.<\/p>\n\n\n\n<p>பத்மாசனம்:<\/p>\n\n\n\n<p>தரையில் விரிப்பு விரித்து அமரவும்.&nbsp; ஒவ்வொரு காலாக மடித்து தொடைமேல் படத்தில் உள்ளபடி போடவும்.&nbsp; இரு கைகளும் சின் முத்திரையில் வைக்கவும்.&nbsp; கண்களை மூடி சாதாரண மூச்சில் இரண்டு நிமிடங்கள் முதல் ஐந்து நிமிடங்கள் வரை இருக்கவும். பின் சாதாரண நிலைக்கு வரவும்.<\/p>\n\n\n\n<p>பலன்கள்:<\/p>\n\n\n\n<p>மன அழுத்தம் நீங்கும்.&nbsp; ரத்த அழுத்தம் நீங்கும். மன அமைதி கிடைக்கும்.&nbsp; நேர்முகமான எண்ணங்கள் வளரும்.&nbsp; இதயம் பாதுகாக்கப்படும்.&nbsp; இதய வால்வுகள் நன்கு இயங்கும். மூளை செல்களுக்கு ரத்த ஓட்டம் நன்றாக இயங்கும்.&nbsp; சுறுசுறுப்பாகவும்.&nbsp; உற்சாகமாகவும் இருக்கலாம்.<\/p>\n\n\n\n<p>பசியறிந்து பசிக்கும் பொழுது அரை வயிறு சாப்பாடு, கால் வயிறு தண்ணீர், கால் வயிறு காற்று போக இடமிருக்க வேண்டும்.&nbsp; இவ்வாறு சாப்பிடுங்கள்.&nbsp; பகலில் தூங்க வேண்டாம்.&nbsp; இரவு 9.30&nbsp; மணிக்குள் படுத்துவிடுங்கள்.&nbsp; காலை 4 மணிக்கு எழுந்து இந்த யோகப் பயிற்சியை செய்யுங்கள்.&nbsp; மாலையிலும் பயிற்சி செய்யுங்கள், நல்ல அறிவு சார்ந்த புத்தகங்களை படியுங்கள். உடல், மனதை உறுதிப்படுத்தி ஊரடங்கு முடிந்தவுடன் உற்சாகமாக நோய் எதிர்ப்பாற்றல் பெற்று வளமாக வாழுங்கள்.<\/p>\n<div class=\"vuukle-powerbar powerbarBoxDiv\" id=\"vuukle-powerbar\"><\/div><div class=\"emotesBoxDiv\" id=\"vuukle-emote\"><\/div><p>The post <a href=\"https:\/\/vanakkamlondon.com\/medical\/2021\/06\/116317\/\" rel=\"nofollow\">ஊரடங்கில் உடலை பாதுகாக்கும் யோகா<\/a> appeared first on <a href=\"https:\/\/vanakkamlondon.com\" rel=\"nofollow\">Vanakkam London<\/a>.<\/p>","link":"https:\/\/vanakkamlondon.com\/medical\/2021\/06\/116317\/","image":["https:\/\/vanakkamlondon.com\/wp-content\/uploads\/2021\/06\/yoga.jpg"],"pubdate":"Fri, 11 Jun 2021 09:02:59 +0000"},{"title":"11th June 2021 Dinasudar Krishnagiri","text":"<div class=\"wp-block-pdfjsblock-pdfjs-embed pdfjs-wrapper\"><div><\/div><\/div>\n<p>The post <a href=\"https:\/\/dinasudar.com\/11th-june-2021-dinasudar-krishnagiri\/\" rel=\"nofollow\">11th June 2021 Dinasudar Krishnagiri<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/11th-june-2021-dinasudar-krishnagiri\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Fri, 11 Jun 2021 08:55:38 +0000"},{"title":"11th June 2021 Dinasudar Bengaluru","text":"<div class=\"wp-block-pdfjsblock-pdfjs-embed pdfjs-wrapper\"><div><\/div><\/div>\n<p>The post <a href=\"https:\/\/dinasudar.com\/11th-june-2021-dinasudar-bengaluru\/\" rel=\"nofollow\">11th June 2021 Dinasudar Bengaluru<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/11th-june-2021-dinasudar-bengaluru\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Fri, 11 Jun 2021 08:52:07 +0000"},{"title":"பெங்களூர் மருத்துவமனைகளில் அவசர சிகிச்சைப் பிரிவுகள் காலி","text":"<p>பெங்களூரு, ஜூன் 11- திடீரென நகரில் குறைந்துவிட்ட கொரோனா இறப்புகளால் நகரின் மருத்துவமணிகளில் அரசு கோட்டாவில் உள்ள ஐசியு படுக்கைகள் பலவும் தற்போது காலியாக உள்ளன. நகரில் செவ்வாய்க்கிழமை 44, புதன்கிழமை 50 மற்றும் நேற்று வியாழக்கிழமை 47 மரணங்கள் மட்டுமே நிகழ்ந்துள்ளன. நேற்று மாலை நிலவரப்படி நகரில் 36 சதவிகித ஐசியு மற்றும் 23 சதவிகித வெண்டிலேட்டர்களுடன் கூடிய படுக்கைகள் காலியாக உள்ளன. கடந்த 11 நாட்களுக்கு முன்னர் இதுவே வெறும் 3.3 சதவிகித ஐ சி யு மற்றும் 1.5 சதவிகித வேர்ன்டிலேட்டர் படுக்கைகள் மட்டுமே காலியாக இருந்தன. நேற்று மாலை நகரில் உள்ள 574 ஐசியு படுக்கைகளில் 205 படுக்கைகள் காலியாகவும் 638 வென்டிலேட்டர் படுக்கைகளில் 145 படுக்கைகளும் காலியாக உள்ளன. தவிர மாகடிரோட்டில் உள்ள கொரோனாவால் இறந்தவர்களுக்கென தாவரகெரேவில் அமைக்கப்பட்ட மயானத்தில் புதன்கிழமை ஒரு உடலும் வரவில்லை. கொரோனா மரணங்கள் பெருமளவில் குறைந்துவிட்டதால் கடுமையான மற்றும் அவசர சிகிச்சை அளிக்கப்பட வேண்டிய நோயாளிகள் எண்ணிக்கையும் குறைந்து வருகிறது. வீட்டில் தனிமையில் உள்ளவர்களையும் மாநகராட்சி அடிக்கடி தொலைபேசி வாயிலாக அவர்களின் நிலைமைகளை அறிந்து வருகிறது. . அப்படி வீட்டில் தனிமையில் இறப்பவர்கள் பற்றி 1918 அவசர எண்ணுக்கு தொடர்பு கொண்டு தெரிவிக்குமாறும் நோயாளிகள் அறிவுறுத்த பட்டுள்ளனர். தவிர நோயாளிகளுக்கு எளிதில் இன்சூரன்ஸ் கிடைப்பதிலும் மாநகராட்சி அனைத்து நடவடிக்கைகளையும் எடுத்து வருகிறது. கடந்த ஏப்ரல் மற்றும் மே மாதங்களில் படுக்கைகள் தட்டுப்பாட்டால் பலரும் இறக்க நேர்ந்தது குறிப்பிடத்தக்கது. ஆனால் இன்று நிலைமை மிகவும் முன்னேறியுள்ளதாக மன்னராட்சி தெரிவிக்கின்றது.<\/p>\n<p>The post <a href=\"https:\/\/dinasudar.com\/%e0%ae%aa%e0%af%86%e0%ae%99%e0%af%8d%e0%ae%95%e0%ae%b3%e0%af%82%e0%ae%b0%e0%af%8d-%e0%ae%ae%e0%ae%b0%e0%af%81%e0%ae%a4%e0%af%8d%e0%ae%a4%e0%af%81%e0%ae%b5%e0%ae%ae%e0%ae%a9%e0%af%88%e0%ae%95%e0%ae%b3\/\" rel=\"nofollow\">பெங்களூர் மருத்துவமனைகளில் அவசர சிகிச்சைப் பிரிவுகள் காலி<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%aa%e0%af%86%e0%ae%99%e0%af%8d%e0%ae%95%e0%ae%b3%e0%af%82%e0%ae%b0%e0%af%8d-%e0%ae%ae%e0%ae%b0%e0%af%81%e0%ae%a4%e0%af%8d%e0%ae%a4%e0%af%81%e0%ae%b5%e0%ae%ae%e0%ae%a9%e0%af%88%e0%ae%95%e0%ae%b3\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Fri, 11 Jun 2021 08:49:34 +0000"},{"title":"‘என்95’க்கு மாற்றாக ‘எஸ்எச்ஜி95’ மலிவு விலை முகக்கவசம்","text":"<p>புதுடில்லி, ஜூன் 11- மறு உபயோகத்துக்குப் பயன்படாத &#8216;என்-95&#8217; முகக்கவசங்களுக்கு மாற்றாக, வைரஸ், நுண் கிருமிகளிடம் இருந்து 99 சதவீதம் வரை பாதுகாக்கும் வீரியமிக்க மலிவு விலை முகக்கவசங்களை உருவாக்கி உள்ளதாக, மத்திய அறிவியல் தொழில்நுட்பத்துறை தெரிவித்துள்ளது.<br \/>கோவிட் பெருந்தொற்றிலிருந்து மனிதர்களைப் பாதுகாப்பதில் கிருமி நாசினிகளையும் முகக்கவசங்களையும் முக்கியப் பங்கு வகிப்பதாக உலக சுகாதார அமைப்பு தெரிவித்துள்ளது. மருத்துவர்களும் தொற்றில் பாதிக்கப்பட்டவர்களும் &#8216;என்-95&#8217; ரக முகக் கவசங்களை பயன்படுத்தி வந்தனர். இது மிகுந்த பாதுகாப்பாகக் கருதப்பட்டது. ஆனால் இதன் விலை மற்றும் மறு உபயோகமின்மை போன்ற அசவுகரியங்கள் இருந்தன.<br \/>இவற்றைப் போக்கும் விதமாக, கோவிட்-19 நிதித் திட்டத்தின் கீழ், மத்திய அரசின் உயிரி தொழில்நுட்பத் தொழில் ஆராய்ச்சி உதவிக் கவுன்சில் (பிஐஆர்ஏசி), ஐகேபி நாலேஜ் பார்க் போன்ற அமைப்புகள், ஐதராபாத்தில் உள்ள பரிசோதா டெக்னாலஜிஸ் என்கிற தனியார் மருத்துவ நிறுவனத்திற்கு தொழில்நுட்ப உதவிகள் வழங்கின. இதன்மூலம் &#8216;எஸ்எச்ஜி95&#8217; என்கிற வீரியமிக்க பல அடுக்கு முகக் கவசம் தயாரிக்கப்பட்டு உள்ளதாக மத்திய அறிவியல் தொழில்நுட்பத்துறை தெரிவித்துள்ளது.<br \/>இது குறித்து மேலும் தெரிவித்திருப்பதாவது-<br \/>இந்தியாவிலே தயாரிப்போம்&#8217; திட்டத்தில் தயாரிக்கப்பட்ட இந்த முகக்கவசங்கள் 90 சதவீதம் மாசு துகள்களிலிருந்தும், 99 சதவீத தீநுண்மி, நுண்ணிய கிருமிகளிடம் இருந்தும் பாதுகாக்கும் வகையிலும் வடிவமைக்கப்பட்டு உள்ளது. எளிதாக காற்றை சுவாசிக்கும் வகையிலும் இந்த முகக்கவசம் தயாரிக்கப்பட்டு உள்ளது. பருத்தித் துணியால் தயாரிக்கப்படும் இந்த முகக் கவசங்கள் பல அடுக்கு கூடுதல் பாதுகாப்பை அளிக்கும். மீண்டும் பயன்படுத்தக்கூடிய இந்த முகக்கவசங்களுக்கு ரூ.50 முதல் 75 ரூபாயாக விலை நிர்ணயிக்கப்பட்டு உள்ளது. கனடா நாட்டைச் சேர்ந்த நிறுவனம் இந்த ஹைதராபாத் நிறுவனத்தில் முதலீடு செய்து 1,45,000 முகக்கவசங்களை பெற்றுள்ளது.<br \/>இவ்வாறு தெரிவிக்கப்பட்டு உள்ளது.<\/p>\n<p>The post <a href=\"https:\/\/dinasudar.com\/%e0%ae%8e%e0%ae%a9%e0%af%8d95%e0%ae%95%e0%af%8d%e0%ae%95%e0%af%81-%e0%ae%ae%e0%ae%be%e0%ae%b1%e0%af%8d%e0%ae%b1%e0%ae%be%e0%ae%95-%e0%ae%8e%e0%ae%b8%e0%af%8d%e0%ae%8e%e0%ae%9a%e0%af%8d%e0%ae%9c\/\" rel=\"nofollow\">&#8216;என்95&#8217;க்கு மாற்றாக &#8216;எஸ்எச்ஜி95&#8217; மலிவு விலை முகக்கவசம்<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%8e%e0%ae%a9%e0%af%8d95%e0%ae%95%e0%af%8d%e0%ae%95%e0%af%81-%e0%ae%ae%e0%ae%be%e0%ae%b1%e0%af%8d%e0%ae%b1%e0%ae%be%e0%ae%95-%e0%ae%8e%e0%ae%b8%e0%af%8d%e0%ae%8e%e0%ae%9a%e0%af%8d%e0%ae%9c\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Fri, 11 Jun 2021 08:47:45 +0000"},{"title":"கொரோனா தடுப்பூசியை வீணாக்குவதில் முதலிடம் பிடித்த மாநிலம்? – மத்திய அரசு தகவல்","text":"<p>புதுடெல்லி, ஜூன் 11- நாடு முழுவதும் கொரோனாவுக்கு எதிரான தடுப்பூசி போடும் பணிகள் மின்னல் வேகத்தில் நடந்து வருகின்றன. பல்வேறு கட்டங்களாக தடு்ப்பூசி திட்டத்தை செயல்படுத்தி வரும் மத்திய அரசு, உற்பத்தியாளர்களிடம் இருந்து தடுப்பூசியை நேரடியாக கொள்முதல் செய்து மாநிலங்களுக்கு இலவசமாக வழங்கி வருகிறது.<br \/>இவ்வாறு பெறப்படும் தடுப்பூசிகளை மாநிலங்கள் மிகுந்த விழிப்புணர்வுடன் மக்களுக்கு பயன்படுத்தி வருகின்றன. எனினும் பல மாநிலங்களில் தடுப்பூசி டோஸ்கள் அதிக அளவில் வீணாவது கண்டுபிடிக்கப்பட்டு உள்ளது.<br \/>இது மத்திய அரசுக்கு மிகுந்த அதிருப்தியை ஏற்படுத்தி வருகிறது.<br \/>இந்த நிலையில் நாடு முழுவதும் தடுப்பூசி டோஸ்களை வீணாக்கும் மாநிலமாக ஜார்கண்ட் மாநிலம் அறியப்பட்டு உள்ளது. அங்கு 33.95 சதவீத தடுப்பூசி டோஸ்கள் வீணாகி இருப்பதாக அரசு கூறியுள்ளது. இதைப்போல சத்தீஸ்கார் 15.79 சதவீதம், மத்திய பிரதேசம் 7.35 சதவீத டோஸ்களை வீணாக்கியுள்ளன. பஞ்சாப் (7.08), டெல்லி (3.95), ராஜஸ்தான் (3.91), உத்தரபிரதேசம் (3.78), குஜராத் (3.63), மராட்டியம் (3.59) போன்ற மாநிலங்களும் தடுப்பூசி டோஸ்களை வீணாக்கி இருக்கின்றன. இப்படி பல மாநிலங்கள் தடுப்பூசியை வீணாக்குவது கண்டுபிடிக்கப்பட்டுள்ள நிலையில், சில மாநிலங்கள் ஒரு டோசையும் வீணாக்காமல், வீணாகும் டோஸ்களாக கணக்கிடப்படும் தடுப்பூசியை கூட போட்டு சாதித்து இருப்பது கண்டுபிடிக்கப்பட்டு உள்ளது. அந்தவகையில் கேரளா மற்றும் மேற்கு வங்காளம் மாநிலங்கள் எந்தவித வீணாக்கலும் இல்லாமல் தடுப்பூசியை பயன்படுத்தி வருகின்றன. இந்த மாநிலங்களில் வீணாகும் தடுப்பூசி விகிதம் முறையே -6.37 சதவீதம், -5.48 சதவீதம் என எதிர்மறை விகிதத்தில் உள்ளன. மத்திய அரசு கடந்த மாதம் 7.91 கோடி தடுப்பூசிகளை மாநிலங்கள் மற்றும் யூனியன் பிரதேசங்களுக்கு வழங்கியிருக்கிறது.<br \/>கடந்த 7-ந்தேதி வரை நாடு முழுவதும் 45 வயதுக்கு மேற்பட்ட பிரிவினரில் 38 சதவீதம் பேர் முதல் டோஸ் தடுப்பூசி போட்டுள்ளனர். இதில் திரிபுராவில் 92 சதவீதமும், ராஜஸ்தான், சத்தீஸ்காரில் தலா 65 சதவீதம், குஜராத்தில் 53 சதவீதம், கேரளாவில் 51 சதவீதம், டெல்லியில் 49 சதவீதம் போடப்பட்டு உள்ளது. தமிழ்நாட்டை பொறுத்தவரை 19 சதவீதத்தினரே முதல் டோஸ் தடுப்பூசி போட்டுள்ளனர். அதேநேரம் ஜார்கண்ட் மற்றும் உத்தரபிரதேசத்தில் தலா 24 சதவீதமும், பீகாரில் 25 சதவீதம் பேரும் தடுப்பூசி போட்டுள்ளனர்.<\/p>\n<p>The post <a href=\"https:\/\/dinasudar.com\/%e0%ae%95%e0%af%8a%e0%ae%b0%e0%af%8b%e0%ae%a9%e0%ae%be-%e0%ae%a4%e0%ae%9f%e0%af%81%e0%ae%aa%e0%af%8d%e0%ae%aa%e0%af%82%e0%ae%9a%e0%ae%bf%e0%ae%af%e0%af%88-%e0%ae%b5%e0%af%80%e0%ae%a3%e0%ae%be%e0%ae%95\/\" rel=\"nofollow\">கொரோனா தடுப்பூசியை வீணாக்குவதில் முதலிடம் பிடித்த மாநிலம்? &#8211; மத்திய அரசு தகவல்<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%95%e0%af%8a%e0%ae%b0%e0%af%8b%e0%ae%a9%e0%ae%be-%e0%ae%a4%e0%ae%9f%e0%af%81%e0%ae%aa%e0%af%8d%e0%ae%aa%e0%af%82%e0%ae%9a%e0%ae%bf%e0%ae%af%e0%af%88-%e0%ae%b5%e0%af%80%e0%ae%a3%e0%ae%be%e0%ae%95\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Fri, 11 Jun 2021 08:47:40 +0000"},{"title":"சர்வதேச டெஸ்ட் வீரர்கள் தரிவரிசை – இந்திய கேப்டன் விராட் கோலி தொடர்ந்து 5-ம் இடம்","text":"<p>துபாய், ஜூன் 11- டெஸ்ட் கிரிக்கெட் வீரர்களுக்கான தரவரிசை பட்டியலை ஐ.சி.சி. வெளியிட்டுள்ளது. இதில், பேட்ஸ்மேன்களில் இந்திய கேப்டன் விராட் கோலி 5- வது இடத்திலும், ரிஷப் பண்ட் மற்றும் ரோகித் சர்மா (747 புள்ளிகள்) கூட்டாக இணைந்து 6-வது இடத்திலும் நீடிக்கின்றனர். ஜூன் 18 முதல் நியூசிலாந்திற்கு எதிரான உலக டெஸ்ட் சாம்பியன்ஷிப் இறுதிப்போட்டியில் கோலி இந்தியாவை வழிநடத்துவார். ஒரு இடத்தைப் பெற்ற பந்த் மற்றும் ரோகித் தலா மதிப்பீட்டு புள்ளிகளைப் பெற்றுள்ளனர். பந்துவீச்சாளர் தரவரிசையில் தமிழக வீரர் அஸ்வின் மட்டும் 2-வது இடத்தில் நீடித்து, டாப் 10 வரிசையில் இருக்கும் ஒரே இந்திய வீரர் ஆவார்.அதேபோல் ஆல்-ரவுண்டர் தரவரிசையில் இந்திய வீரர்கள் ரவீந்திர ஜடேஜா 2-வது இடத்திலும், ரவிச்சந்திரன் அஸ்வின் 4-வது இடத்திலும் தொடர்ந்து நீடிக்கின்றனர். 347 பந்துகளில் 200 ரன்கள் எடுத்த நியூசிலாந்தின் டெஸ்ட் அறிமுக வீரர் டேவன் கான்வே டெஸ்ட் பேட்டிங் தரவரிசையில் 447 புள்ளிகளுடன் 77-வது இடத்தில் நுழைந்துள்ளார். நியூசிலாந்தின் கேப்டன் கேன் வில்லியம்சன் 895 புள்ளிகளுடன் முதலிடத்தில் உள்ளார்.<\/p>\n<p>The post <a href=\"https:\/\/dinasudar.com\/%e0%ae%9a%e0%ae%b0%e0%af%8d%e0%ae%b5%e0%ae%a4%e0%af%87%e0%ae%9a-%e0%ae%9f%e0%af%86%e0%ae%b8%e0%af%8d%e0%ae%9f%e0%af%8d-%e0%ae%b5%e0%af%80%e0%ae%b0%e0%ae%b0%e0%af%8d%e0%ae%95%e0%ae%b3%e0%af%8d-2\/\" rel=\"nofollow\">சர்வதேச டெஸ்ட் வீரர்கள் தரிவரிசை &#8211; இந்திய கேப்டன் விராட் கோலி தொடர்ந்து 5-ம் இடம்<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%9a%e0%ae%b0%e0%af%8d%e0%ae%b5%e0%ae%a4%e0%af%87%e0%ae%9a-%e0%ae%9f%e0%af%86%e0%ae%b8%e0%af%8d%e0%ae%9f%e0%af%8d-%e0%ae%b5%e0%af%80%e0%ae%b0%e0%ae%b0%e0%af%8d%e0%ae%95%e0%ae%b3%e0%af%8d-2\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Fri, 11 Jun 2021 08:46:51 +0000"},{"title":"தடுப்பூசி போட்டு கொள்வதில் பெண்களிடம் ஆர்வம் குறைவு","text":"<p>புதுடெல்லி, ஜூன் 11- நாடு முழுவதும் கொரோனா தடுப்பூசி போடும் பணி தீவிரமாக நடந்து வருகிறது. தற்போது 45-வயதுக்கு மேற்பட்ட அனைவருக்கும் அரசு இலவசமாக தடுப்பூசி போட்டு வருகிறது. சில மாநிலங்களில் மாநில அரசு சார்பில் 18 வயதுக்கு மேற்பட்டவர்களுக்கு இலவச தடுப்பூசி போடப்பட்டு வருகிறது.<br \/>தடுப்பூசி போட்டுக்கொள்வதில் ஆண்களை விட பெண்களுக்கு ஆர்வம் குறைவாக உள்ளது. நாடு முழுவதும் எடுக்கப்பட்ட தகவல்கள் அடிப்படையில் தற்போது வரை 1000 ஆண்களுக்கு 854 பெண்களே ஊசி போட்டுள்ளனர்.<br \/>சத்தீஸ்கர் மற்றும் கேரளா மாநிலத்தில் மட்டும்தான் ஆண்களை விட பெண்கள் அதிகம் ஊசி போட்டு இருக்கிறார்கள். சத்தீஸ்கரில் 1000 பேருக்கு 1045 பெண்களும், கேரளாவில் 1000 பேருக்கு 1087 பெண்களும் ஊசி போட்டுள்ளனர்.<br \/>இமாச்சலபிரதேசத்தில் மொத்த பெண்கள் மக்கள் தொகையில் 50 சதவீதத்துக்கு மேல் தடுப்பூசி போட்டு இருக்கிறார்கள். நாட்டிலேயே இங்குதான் தடுப்பூசி அதிக சதவீதம் போடப்பட்டுள்ளது குறிப்பிடத்தக்கது.<br \/>அதேபோல ராஜஸ்தானில் 48 சதவீத பெண்கள் தடுப்பூசி போட்டு இருக்கிறார்கள். உத்தரபிரதேசம், பஞ்சாப், பீகார், மேற்கு வங்காளம் போன்றவற்றில் பெண்கள் தடுப்பூசி போட்டுக் கொள்வதில் மிகவும் குறைவாக உள்ளது.<br \/>உத்தரபிரதேசத்தை பொறுத்தவரையில் மொத்தத்தில் 12 சதவீதம் மக்களுக்கே தடுப்பூசி போடப்பட்டு இருக்கிறது. அங்கு 1000 ஆண்களுக்கு 746 பெண்களே தடுப்பூசி போட்டுள்ளனர்.<br \/>அதேபோல பீகாரில் 1000 ஆண்களுக்கு 810 பெண்களே ஊசி போட்டு இருக்கிறார்கள். காஷ்மீரில் 1000 ஆண்களுக்கு 711 பெண்கள் ஊசி போட்டு இருக்கிறார்கள். தலைநகரம் டெல்லியில் 1000 ஆண்களுக்கு 722 பெண்கள் மட்டுமே தடுப்பூசி போட்டு இருக்கிறார்கள்.<\/p>\n<p>The post <a href=\"https:\/\/dinasudar.com\/%e0%ae%a4%e0%ae%9f%e0%af%81%e0%ae%aa%e0%af%8d%e0%ae%aa%e0%af%82%e0%ae%9a%e0%ae%bf-%e0%ae%aa%e0%af%8b%e0%ae%9f%e0%af%8d%e0%ae%9f%e0%af%81-%e0%ae%95%e0%af%8a%e0%ae%b3%e0%af%8d%e0%ae%b5%e0%ae%a4%e0%ae%bf\/\" rel=\"nofollow\">தடுப்பூசி போட்டு கொள்வதில் பெண்களிடம் ஆர்வம் குறைவு<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%a4%e0%ae%9f%e0%af%81%e0%ae%aa%e0%af%8d%e0%ae%aa%e0%af%82%e0%ae%9a%e0%ae%bf-%e0%ae%aa%e0%af%8b%e0%ae%9f%e0%af%8d%e0%ae%9f%e0%af%81-%e0%ae%95%e0%af%8a%e0%ae%b3%e0%af%8d%e0%ae%b5%e0%ae%a4%e0%ae%bf\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Fri, 11 Jun 2021 08:46:50 +0000"},{"title":"டுவிட்டருக்கு தடைவிதித்த நிலையில், ‘கூ’ செயலியில் கணக்கு துவக்கியது நைஜீரிய அரசு","text":"<p>புதுடில்லி, ஜூன் 11- &#8216;டுவிட்டர்&#8217; சமூக வலைதளத்துக்கு தடை விதித்துள்ள நிலையில், இந்தியாவை தலைமையிடமாக வைத்து செயல்படும், &#8216;கூ&#8217; செயலியில், ஆப்ரிக்க நாடான நைஜீரியாவில், அரசு சார்பில் அதிகாரப்பூர்வ கணக்கு துவக்கப்பட்டுள்ளது.<br \/>நைஜீரிய அதிபர் முகமது புஹாரி, பிரிவினைவாத அமைப்புகளுக்கு எதிராக, டுவிட்டரில் கருத்து வெளியிட்டிருந்தார். அதை, அமெரிக்காவை மையமாக வைத்து செயல்படும் டுவிட்டர் நிறுவனம் நீக்கியது. இதையடுத்து டுவிட்டருக்கு, நைஜீரிய அரசு தடை விதித்துள்ளது. இந்நிலையில், கர்நாடக மாநிலம் பெங்களூரை தலைமையிடமாக வைத்து செயல்படும், &#8216;கூ&#8217; செயலியின் பயன்பாடு, நைஜீரியாவில் அதிகரிக்க துவங்கியது. அந்த செயலியில், நைஜீரிய அரசு சார்பில் அதிகாரப்பூர்வமாக கணக்கு துவக்கப்பட்டுள்ளது.<br \/>இது குறித்து, &#8216;கூ&#8217; நிறுவனத்தின் தலைமை செயல் அதிகாரி அப்ரமேயா ராதாகிருஷ்ணா கூறியுள்ளதாவது-<br \/>நைஜீரிய அரசின் சார்பில் எங்கள் செயலியில் அதிகாரப்பூர்வமாக கணக்கு துவக்கப்பட்டுள்ளது. நைஜீரிய உள்நாட்டு மொழியிலும், இந்த செயலியை பயன்படுத்தும் வாய்ப்பை வழங்க நடவடிக்கை எடுத்துள்ளோம். இந்தியாவைத் தொடர்ந்து, மற்ற நாடுகளிலும் நம் சிறகை விரித்துள்ளோம். இந்திய அரசின், தகவல் தொழில்நுட்ப சட்டத் திருத்தத்தில் கூறியுள்ள அனைத்து நிபந்தனைகளையும் நிறைவேற்றியுள்ளோம். பல மொழிகளிலும் எங்கள் செயலியை பயன்படுத்தலாம். அதிக வசதிகளை ஏற்படுத்த தயாராக உள்ளோம். இவ்வாறு அவர் கூறியுள்ளார். இந்த செய்தியை, அவர் டுவிட்டர் தளத்திலும் பதிவிட்டுள்ளார்.<\/p>\n<p>The post <a href=\"https:\/\/dinasudar.com\/%e0%ae%9f%e0%af%81%e0%ae%b5%e0%ae%bf%e0%ae%9f%e0%af%8d%e0%ae%9f%e0%ae%b0%e0%af%81%e0%ae%95%e0%af%8d%e0%ae%95%e0%af%81-%e0%ae%a4%e0%ae%9f%e0%af%88%e0%ae%b5%e0%ae%bf%e0%ae%a4%e0%ae%bf%e0%ae%a4%e0%af%8d\/\" rel=\"nofollow\">டுவிட்டருக்கு தடைவிதித்த நிலையில், &#8216;கூ&#8217; செயலியில் கணக்கு துவக்கியது நைஜீரிய அரசு<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%9f%e0%af%81%e0%ae%b5%e0%ae%bf%e0%ae%9f%e0%af%8d%e0%ae%9f%e0%ae%b0%e0%af%81%e0%ae%95%e0%af%8d%e0%ae%95%e0%af%81-%e0%ae%a4%e0%ae%9f%e0%af%88%e0%ae%b5%e0%ae%bf%e0%ae%a4%e0%ae%bf%e0%ae%a4%e0%af%8d\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Fri, 11 Jun 2021 08:45:51 +0000"},{"title":"பெண் எம்பி மீது தொழிலதிபர் பரபரப்பு புகார்","text":"<p>கொல்கத்தா, ஜூன் 11- மேற்கு வங்காளத்தை சேர்ந்த பிரபல நடிகையும், திரிணாமுல் காங்கிரஸ் எம்.பி.யுமான நுஸ்ரத் ஜஹான், கொல்கத்தாவைச் சேர்ந்த தொழிலதிபர் நிகில் ஜெயின் என்பவரை கடந்த 2019 ஆம் ஆண்டு துருக்கி நாட்டில் வைத்து திருமணம் செய்து கொண்டார். இவர்களின் திருமண புகைப்படங்கள் சமூக வலைதளங்களில் அப்போது வைரலாயின.<br \/>இந்நிலையில், திருமணமான சில மாதங்களிலேயே இருவருக்கும் கருத்து வேறுபாடு ஏற்பட்டதால் பிரிந்து விட்டனர். இதற்கிடையே, அறிக்கை வெளியிட்டிருந்த நுஸ்ரத், ‘நாங்கள் எப்போதோ பிரிந்துவிட்டோம். என் தனிப்பட்ட வாழ்க்கை பற்றி பேசவேண்டாம் என்று நினைத்ததால் அதை பற்றி சொல்லவில்லை. நிகில் ஜெயினுடனான என் திருமணம் செல்லாது. ஏனெனில் இந்தியாவில் வெவ்வேறு மதத்தை சேர்ந்தவர்கள் செய்து கொள்ளும் திருமணங்களுக்கு சிறப்பு திருமண சட்டத்தின் கீழ் அங்கீகாரம் தேவைப்படுகிறது. எங்களது திருமணம் அப்படி நடக்காததால் எங்கள் பிரிவு எப்போதோ முடிந்துவிட்டது’ என்ற அவர், தனது வங்கி கணக்குகளை நிகில் தவறாக பயன்படுத்தியதாகவும் தெரிவித்தார். இதற்கு பதிலளித்து நிகில் ஜெயின் வெளியிட்டுள்ள அறிக்கையில், திருமணத்தைப் பதிவு செய்யலாம் என்று பலமுறை நுஸ்ரத்திடம் வலியுறுத்தினேன். அவர் அதற்கு மறுத்துவிட்டார். நான் அவர் பணம் எதையும் எடுக்கவில்லை. என் மீது அவர் வைத்துள்ள குற்றச்சாட்டுகளை மறுக்கிறேன் என்று கூறியுள்ளார். இதற்கிடையே, நுஸ்ரத், தனது சமூக வலைதளப் பக்கத்தில் இருந்து திருமணப் புகைப்படங்கள் அனைத்தையும் நீக்கியுள்ளார்.<\/p>\n<p>The post <a href=\"https:\/\/dinasudar.com\/%e0%ae%aa%e0%af%86%e0%ae%a3%e0%af%8d-%e0%ae%8e%e0%ae%ae%e0%af%8d%e0%ae%aa%e0%ae%bf-%e0%ae%ae%e0%af%80%e0%ae%a4%e0%af%81-%e0%ae%a4%e0%af%8a%e0%ae%b4%e0%ae%bf%e0%ae%b2%e0%ae%a4%e0%ae%bf%e0%ae%aa\/\" rel=\"nofollow\">பெண் எம்பி மீது தொழிலதிபர் பரபரப்பு புகார்<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/%e0%ae%aa%e0%af%86%e0%ae%a3%e0%af%8d-%e0%ae%8e%e0%ae%ae%e0%af%8d%e0%ae%aa%e0%ae%bf-%e0%ae%ae%e0%af%80%e0%ae%a4%e0%af%81-%e0%ae%a4%e0%af%8a%e0%ae%b4%e0%ae%bf%e0%ae%b2%e0%ae%a4%e0%ae%bf%e0%ae%aa\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Fri, 11 Jun 2021 08:45:43 +0000"},{"title":"94 சதவீதம் பலனளிக்கும் ‘ஸ்புட்னிக் 5’ தடுப்பு மருந்து","text":"<p>மாஸ்கோ, ஜூன் 11- ரஷ்யாவின் &#8216;ஸ்புட்னிக் 5&#8217; தடுப்பு மருந்து உலகம் முழுவதும் பல நாடுகளுக்கு ஏற்றுமதி செய்யப்படுகிறது. இந்தியா உள்ளிட்ட தெற்காசிய நாடுகளும் இந்த தடுப்பு மருந்து அதிக பலன் அளித்து வருகின்றது. ஸ்புட்னிக் 5 தடுப்பு மருந்து 94.3 சதவீதம் பலன் அளிப்பதாக ரஷ்ய நேரடி முதலீட்டு நிதி அமைப்பு தகவல் அளித்துள்ளது.<br \/>பஹ்ரைன் நாட்டில் &#8216;ஸ்புட்னிக் 5&#8217; தடுப்புமருந்து பயன்படுத்தப்பட்டதை அடுத்து அதன் வீரியம் 94.3 சதவீதம் எனத் தெரியவந்துள்ளது. மருந்து தரக் கட்டுப்பாட்டு அமைப்பு மற்றும் மருந்து சோதனை நிபுணர் குழு ஆகிய அமைப்புகளும் கடந்த ஏப்ரல் 12-ஆம் தேதி &#8216;ஸ்புட்னிக் 5&#8217; தடுப்பு மருந்தின் வீரியத்தை சோதித்தன. கடந்த மே 14-ஆம் தேதி இந்தியாவின் டாக்டர் ரெட்டிஸ் லெவ்ரட்ரி நிறுவனம் இதனை சோதித்து இதன் தரத்தை உறுதி செய்தது. ரஷ்ய வெளியுறவுத் துறை அமைச்சர் சர்ஜி லாவோர்வ் இதற்கு பெருமிதம் தெரிவித்துள்ளார்.v<\/p>\n<p>The post <a href=\"https:\/\/dinasudar.com\/94-%e0%ae%9a%e0%ae%a4%e0%ae%b5%e0%af%80%e0%ae%a4%e0%ae%ae%e0%af%8d-%e0%ae%aa%e0%ae%b2%e0%ae%a9%e0%ae%b3%e0%ae%bf%e0%ae%95%e0%af%8d%e0%ae%95%e0%af%81%e0%ae%ae%e0%af%8d-%e0%ae%b8%e0%af%8d%e0%ae%aa\/\" rel=\"nofollow\">94 சதவீதம் பலனளிக்கும் &#8216;ஸ்புட்னிக் 5&#8217; தடுப்பு மருந்து<\/a> appeared first on <a href=\"https:\/\/dinasudar.com\" rel=\"nofollow\">Dinasudar<\/a>.<\/p>","link":"https:\/\/dinasudar.com\/94-%e0%ae%9a%e0%ae%a4%e0%ae%b5%e0%af%80%e0%ae%a4%e0%ae%ae%e0%af%8d-%e0%ae%aa%e0%ae%b2%e0%ae%a9%e0%ae%b3%e0%ae%bf%e0%ae%95%e0%af%8d%e0%ae%95%e0%af%81%e0%ae%ae%e0%af%8d-%e0%ae%b8%e0%af%8d%e0%ae%aa\/","image":["https:\/\/dinasudar.com\/wp-content\/uploads\/2020\/08\/sudar-logo.png"],"pubdate":"Fri, 11 Jun 2021 08:44:55 +0000"},{"title":"வைகை நதிக்கரை ஆலயங்கள் - 21: திருமலை மன்னருக்குக் காட்சிகொடுத்த திருப்பதி பெருமாள்!","text":"<p>தமிழக வரலாற்றோடும் ஆன்மிக வரலாற்றோடும் நெருங்கிய தொடர்புடைய நகரம் மதுரை. சைவமும் வைணவமும் தழைத்து ஓங்கி நிற்கும் இடம். இங்குள்ள பழைமையான ஆலயங்கள் அவற்றுக்கான சான்றுகள். மக்கள் பண்பாட்டில் இவை ஒரு சரம்போலத் தொடுக்கப்பட்டு கலாசார மாலையாக இம்மாநிலத்தை அழகுபடுத்துபவை. அதன் முக்கியக் கண்ணிதான் சித்திரைத் திருவிழா. அத்தகைய சித்திரைத் திருவிழாவில் பெரும் கவனம் பெறும் ஆலயங்களில் ஒன்று தல்லாகுளம் பிரசன்ன வேங்கடேச பெருமாள் கோயில்.     <\/p><blockquote>மதுரையின் பிரதானப் பகுதியான தல்லாகுளத்தில் இருக்கும் ஆலயம் பிரசன்ன வேங்கடேச பெருமாள் கோயில். 17-ம் நூற்றாண்டில் மதுரையை ஆண்ட திருமலை நாயக்க மன்னரால் கட்டப்பட்ட ஆலயம் இது. இந்த ஆலயம் உருவான வரலாறு பலவாறு சொல்லப்படுகிறது.<\/blockquote><figure><img src=\"https:\/\/gumlet.assettype.com\/vikatan\/2021-06\/2018b731-3c04-45c3-9c36-cb054ea5e32e\/WhatsApp_Image_2021_06_10_at_18_01_14.jpeg\" \/><figcaption>தல்லாகுளம் வேங்கடாசலபதி பெருமாள்<\/figcaption><\/figure><p>திருமலை நாயக்கர் திருப்பதி வேங்கடேசப் பெருமாள் மீது பக்தி கொண்டவர். திருப்பதியிலிருந்து மதுரைவரை மணி மண்டபங்களைக் கட்டினார் திருமலை மன்னர். தினமும் திருப்பதியில் பூஜை தொடங்கியதும் அங்கு அடிக்கப்படும் மணி ஓசையைக் கேட்டு வரிசையான மண்டபங்களின் ஒலி தொடர்ந்து ஒலித்துக் கடைசியாக மதுரை மன்னர் அரண்மனைக்கு அருகில் இருக்கும் மணி மண்டபத்தில் ஒலி ஒலிக்கும். அதைக் கேட்டதும் திருமலை மன்னன் வேங்கடவனை வணங்கிப் பின் உணவு உட்கொள்வது வழக்கம் என்று ஒரு சாரார் சொல்கின்றனர். <\/p><p>சிலர் ஸ்ரீவில்லிபுத்தூர் கோயில் மணி ஓசை கேட்கும் ஏற்பாட்டைச் செய்திருந்தார் என்றும் சிலர் அழகர் கோயில் மணி ஓசை கேட்டபின்பே பெருமாளை வணங்கி உணவு உட்கொள்வார் என்றும் சொல்கிறார்கள். எப்படியானாலும் திருமலை மன்னர் பெருமாள்மீது பக்தி கொண்டவர் என்பதில் ஐயமில்லை.<\/p><p>ஒருநாள் உரிய நேரத்தில் மணி ஓசை கேட்காததால் தன் குதிரையை எடுத்துக்கொண்டு பெருமாள் மணி மண்டபத்தை நோக்கிப் புறப்பட்டார். சிறிது தூரம் சென்றதும் குதிரை நகர மறுத்தது. மிரண்டு திமிறியது. மன்னன் அந்த இடத்தை ஆராய்ந்த போது அங்கு ஓர் அனுமன் சிலை காணக்கிடைத்தது. அனுமனை வணங்கி நின்றபோது அங்கே திருப்பதி பெருமாள் அவருக்குக் காட்சி கொடுத்தார்.<\/p><p>இனி தன் தரிசனத்துக்காகத் தவிக்க வேண்டாம் என்று சொல்லி இங்கேயே ஓர் ஆலயத்தை எழுப்பினால் அதில் பிரசன்னமாகி அருள்பாலிப்பேன் என்று சொல்லி மறைந்தார் பெருமாள். இதைக் கேட்ட மன்னன் உடனடியாக அங்கே ஒரு பெருமாள் கோயிலை நிர்மாணிக்க உத்தரவிட்டார். அருகிலேயே சுயம்பு ஆஞ்சநேயரையும் பிரதிஷ்டை செய்து வழிபாடு செய்தார் என்கிறது தலவரலாறு.<\/p><figure><img src=\"https:\/\/gumlet.assettype.com\/vikatan\/2021-06\/17689030-38c3-4026-9739-58a909ca78ba\/WhatsApp_Image_2021_06_10_at_18_01_20.jpeg\" \/><figcaption>தல்லாகுளம் வைகுண்ட ஏகாதசி உற்சவம் <\/figcaption><\/figure><p>கலை நயம் மிக்க இந்தத் திருக்கோயிலில் அருளும் மூலவர் திருநாமம், ‘பிரசன்ன வேங்கடாசலபதி’ என்பதாகும். துவாரபாலகர்களாக ஜயன் விஜயன் காட்சி கொடுக்க உள்ளே கருவறையில் வேங்கடாசலபதி நின்றகோலத்தில் பக்தர்களுக்குக் காட்சி அருள்கிறார். நேராக நின்று தரிசனம் செய்தால் பெருமாள் மட்டுமே காட்சிகொடுப்பார். அருகில் சென்றால் ஸ்ரீதேவி பூதேவித் தாயாரையும் தரிசனம் செய்து மகிழலாம். உற்சவருக்கு, ஸ்ரீநிவாசன் என்று பெயர். இங்குள்ள கிணற்று நீரே இக்கோயிலின் தீர்த்தமாக விளங்குகிறது.  இந்த ஆலயத்தில் நாயக்கர் காலச் சிற்பங்களும் ஓவியங்களும் கண்ணுக்கு விருந்தாவதோடு கலைப்பொக்கிஷங்களாகவும் விளங்குகின்றன.<\/p><p>இங்கு கருவறையின் அருகிலேயே சுயம்பு ஆஞ்சநேயர் அருள்பாலிக்கிறார். இந்த ஆஞ்சநேயர் உக்கிர ஆஞ்சநேயர் என்கிறார்கள். ஒரே கல்லில் உருவான மூர்த்தி இவர். வாலில் மணியும் கையில் தாமரை மலரும் ஏந்தியும் மற்றொரு கரத்தில் அபய முத்திரையும் காட்டி அருள்கிறார் ஆஞ்சநேயர். இந்த அனுமன் உக்கிர மூர்த்தியாக அருள்வதால் இவரின் உக்கிரத்தைத் தணிக்கும் வண்ணம் எதிரே சங்கு சக்கரம் பிரதிஷ்டை செய்யப்பட்டுள்ளது. <\/p><p>இந்தத் திருத்தலத்தில் சித்ரா பௌர்ணமி திருவிழா, ஆனிப்பூரம், புரட்டாசி பிரம்மோற்சவம், வைகுண்ட ஏகாதசி, ராப்பத்து உற்சவம் உள்ளிட்டவை மிகவும் விசேஷமாக நடைபெறும். சித்ரா பௌர்ணமியை ஒட்டி அழகர்கோயிலிலிருந்து பல்லக்கில் புறப்படும் அழகர், பிரசன்ன வேங்கடாசலபதி பெருமாள் திருக்கோயிலில் எழுந்தருள்வார்.<\/p><p>இங்குதான் திருவில்லிப்புத்தூர் ஆண்டாள் சந்நிதியிலிருந்து வரும் மாலை அணிவிக்கப்பட்டு, அபிஷேக, ஆராதனைகள் நடத்தப்படுகின்றன. இந்த ஆராதனைகளை ஏற்கும் அழகர் தங்கக் குதிரை வாகனத்தில் மறுநாள் காலையில் வைகை ஆற்றில் இறங்குவார். புரட்டாசி பிரம்மோற்சவமும் இந்த ஆலயத்தில் விசேஷமாக நடைபெறும். இங்கு பக்தர்கள் புரட்டாசி மாதம் விரதம் இருந்து வழிபாடுகள் செய்வார்கள். <\/p><figure><img src=\"https:\/\/gumlet.assettype.com\/vikatan\/2021-06\/e9b8f95c-fa33-4799-b603-71943b718384\/WhatsApp_Image_2021_06_10_at_18_01_18.jpeg\" \/><figcaption>தல்லாகுளம் வேங்கடாசலபதி<\/figcaption><\/figure><p>பிரசன்ன வேங்கடாசலபதிப் பெருமாளை வணங்கினால் திருப்பதி சென்று வணங்கிய பலன் கிடைக்கும். திருப்பதி சென்று நேர்த்திக்கடன் செலுத்த முடியாதவர்கள் இங்கு தங்கள் வேண்டுதல்களைச் செலுத்தலாம். இங்குள்ள பெருமாளை வேண்டிக்கொண்டால் கல்வி கேள்விகளில் வெற்றிகிடைக்கும் என்றும் திருமணத்தடைகள் நீங்கும் என்றும் நம்புகிறார்கள் பக்தர்கள். இந்த ஆலயத்தில் நாள்தோறும் நடைபெறும் விஸ்வரூபதரிசனத்தையும் கோபூஜையையும் தரிசனம் செய்தால் சகல துன்பங்களும் நீங்கும் என்பது நம்பிக்கை.<\/p><p>இங்கு மூலவருக்குப் புஷ்ப அங்கி சாத்தி வேண்டிக்கொண்டால் திருமணத் தடைகள் நீங்குவதோடு குழந்தை பாக்கியமும் கிடைக்கும் என்கிறார்கள் பக்தர்கள். இங்குள்ள ஆஞ்சநேயருக்கு வடை, துளசி, வெற்றிலை மாலைகளை சாற்றி வணங்குகின்றனர். சுற்றியிருக்கும் கிராமங்களைச் சேர்ந்த விவசாயிகள் தங்கள் விளைச்சலுக்கு நன்றி சொல்லும்விதமாக இங்குவந்து நெல், சோளம், கம்புபோன்ற விளைபொருள்களைக் காணிக்கையாகச் செலுத்துகிறார்கள். இங்கு சக்கரைப் பொங்கல் நிவேதனம் செய்து வேண்டிக்கொண்டால் வாழ்வில் இன்பமும் மகிழ்ச்சியும் நிறைந்திருக்கும் என்பது நம்பிக்கை.<\/p>","link":"https:\/\/www.vikatan.com\/spiritual\/temples\/madurai-temples-21-tallakulam-prasanna-venkatesa-temple-significance-and-history","image":["https:\/\/gumlet.assettype.com\/vikatan\/2021-06\/4bf4f946-39e6-43a3-8783-cb089edd57fa\/WhatsApp_Image_2021_06_10_at_18_01_17.jpeg"],"pubdate":"Fri, 11 Jun 2021 06:40:25 +0000"},{"title":"என்.ஆர்.காங்கிரஸ் எம்.எல்.ஏ-க்களேயே குறிவைக்கும் பா.ஜ.க?! - கலகலக்கும் புதுச்சேரி அரசியல்","text":"<p>234 தொகுதிகளைக்கொண்ட தமிழகத்தில் பதவியேற்ற புதிய அரசு கொரோனா தடுப்புப் பணிகளை முடுக்கிவிட்டிருப்பதுடன், பட்ஜெட் கூட்டத்தொடருக்குத் தயாராகிவருகிறது. ஆனால், 30 தொகுதிகளைக்கொண்டிருக்கும் புதுச்சேரியில், முதல்வராக ரங்கசாமி பதவியேற்று ஒரு மாதத்தைக் கடந்துவிட்ட நிலையில், அமைச்சரவை இன்னும் பதவியேற்கவில்லை. சபாநாயகர் மற்றும் துணை சபாநாயகரும் தேர்வு செய்யப்படவில்லை.<\/p><figure><img src=\"https:\/\/gumlet.assettype.com\/vikatan\/2019-05\/4102ac49-b2fd-4860-8f14-e1cbe41a03ae\/140998_thumb.jpg\" \/><figcaption>புதுச்சேரி அரசு<\/figcaption><\/figure><p>நடந்து முடிந்த சட்டப்பேரவைத் தேர்தலில் தேசிய ஜனநாயகக் கூட்டணியில் 16 தொகுதிகளில் போட்டியிட்ட என்.ஆர்.காங்கிரஸ் 10 இடங்களிலும், ஒன்பது தொகுதிகளில் போட்டியிட்ட பா.ஜ.க ஆறு இடங்களிலும் வெற்றிபெற்றன. அதையடுத்து, தங்கள் கட்சியைச் சேர்ந்த நமச்சிவாயத்துக்கு துணை முதல்வர் பதவியையும், இரண்டு அமைச்சர்கள் மற்றும் சபாநாயகர் பதவியையும் கேட்டு ரங்கசாமிக்கு அழுத்தம் கொடுத்தது பா.ஜ.க. ஆனால், அவர்களின் எம்.எல்.ஏ-க்களின் எண்ணிக்கையைக் காரணம் காட்டி அந்தக் கோரிக்கையை நிராகரித்தார் ரங்கசாமி. கொரோனா தொற்றால் மருத்துவமனையில் ரங்கசாமி அனுமதிக்கப்பட்டிருந்த நேரத்தில், தங்கள் கட்சியைச் சேர்ந்த மூன்று பேரை நியமன எம்.எல்.ஏ-க்களாக பா.ஜ.க நியமித்ததுடன், மூன்று சுயேச்சைகளையும் வளைத்து தன் எம்.எல்.ஏ-க்கள் பலத்தை 12 ஆக உயர்த்தக்கொண்டது. பா.ஜ.க-வின் இந்த நடவடிக்கைகள் பொதுமக்களிடம் கடும் விமர்சனத்துக்கு உள்ளாகின.<\/p>  <p>‘தேர்ந்தெடுக்கப்பட்ட அரசைப் பதவிக்காக பா.ஜ.க முடக்கிவைத்திருக்கிறது’ என நெட்டிசன்கள் சமூக வலைதளங்களில் வறுத்தெடுத்ததால் பதற்றமடைந்த அந்தக் கட்சியின் எம்.எல்.ஏ-க்கள், ‘‘எங்கள் கூட்டணியில் எந்தக் குழப்பமும் இல்லை. அமைச்சரவைப் பங்கீடும் முடிந்துவிட்டது. கூட்டணிக்காகப் பதவிகளை விட்டுக்கொடுத்துவிட்டோம்’’ என்று செய்தியாளர்களிடம் சொன்னார்கள். ஆனால், இந்த விவகாரத்தில் எந்தக் கருத்தையும் தெரிவிக்காமல் வழக்கம்போல மௌன சாமியாகவே இருந்துவருகிறார் ரங்கசாமி.<\/p><figure><img src=\"https:\/\/gumlet.assettype.com\/vikatan\/2021-05\/b89653e5-29d2-4d51-bb49-e609f47090de\/1622017278812.jpg\" \/><figcaption>புதுச்சேரி முதல்வர் ரங்கசாமி<\/figcaption><\/figure><p>தேர்தலுக்கு முன்பே எதிரணிகளிலிருந்து வேட்பாளர்களை ‘பர்சேஸ்’ செய்த பா.ஜ.க., தேர்தலுக்குப் பின்பும் எதிரணியைச் சேர்ந்த எம்.எல்.ஏ-க்களுக்கு ‘ஸ்கெட்ச்’ போட்டுவருகிறது. துணை முதல்வர் பதவியில் ஏமாற்றமடைந்த பா.ஜ.க., பொதுப்பணித்துறை, கலால்துறை, உள்துறை உள்ளிட்டவற்றை ரங்கசாமியிடம் கேட்டுவருகிறது. ஆனால், அதற்கும் அவரிடமிருந்து எந்த சிக்னலும் வராததால் கடுப்பான பா.ஜ.க., என்.ஆர்.காங்கிரஸை உடைத்து ஆட்சியைக் கைப்பற்றும் நடவடிக்கையில் இறங்கியிருப்பதாகக் கூறுகிறார்கள் என்.ஆர்.காங்கிரஸ் கட்சியின் மூத்த நிர்வாகிகள்.<\/p><p>இது குறித்து நம்மிடம் பேசிய அவர்கள், ‘‘ரங்கசாமியிடம் பணிந்து செல்வதைப்போல பா.ஜ.க காட்டிக்கொள்வது புலி பதுங்குவதுபோலத்தான். நியமன எம்.எல்.ஏ-க்கள் மூவரும் தங்கள் கட்சிக்கு ஆதரவு தருவதாக ஆளுநருக்குக் கடிதம் கொடுத்து வைத்திருக்கிறது பா.ஜ.க. நாங்கள் தி.மு.க பக்கம் சென்றால், சட்டப்பேரவை விதிகளின்படி மெஜாரிட்டியை நிரூபிக்கும் வாய்ப்பு இரண்டாமிடத்தில் இருக்கும் கட்சிக்குத்தான் செல்லும். அதன்படி, அந்த வாய்ப்பை பா.ஜ.க-வுக்குத்தான் ஆளுநர் வழங்குவார். அப்போது, எங்கள் கட்சியிலிருந்து ஐந்து எம்.எல்.ஏ-க்களைத் தூக்கினால் கட்சித் தாவல் தடைச்சட்டத்தால் ஒன்றும் செய்ய முடியாது. <\/p><figure><img src=\"https:\/\/gumlet.assettype.com\/vikatan\/2021-05\/f8f5893e-e580-42ed-b5ad-ecd6797cd0c9\/609dbb631a2e5.jpg\" \/><figcaption>புதுச்சேரி என்.ஆர்.காங்கிரஸ் எம்.எல்.ஏக்கள்<\/figcaption><\/figure><p>காரணம், மூன்றில் ஒரு பங்கு எம்.எல்.ஏ-க்கள் சேர்ந்து வேறு கட்சிக்குத் தாவினால், அவர்களின் பதவி பறிபோகாது. மெஜாரிட்டியையும் நிரூபித்து ஆட்சியைக் கைப்பற்றலாம் என்பதுதான் அவர்களின் திட்டம். அதற்காகத்தான் தேர்தலுக்குச் செலவு செய்த தொகையுடன், அடுத்த இரண்டு தேர்தல்களுக்குத் தேவையான தொகை மற்றும் அமைச்சர் பதவி என்று எங்கள் எம்.எல்.ஏ-க்களுக்கு வலைவீசி வருகிறார்கள். அவர்களில் மூன்று எம்.எல்.ஏ-க்கள் கணிசமான தொகை வந்தால் தாவுவதற்கும் தயாராக இருக்கிறார்கள். ஒருவேளை கொடுப்பதை வாங்கிக்கொண்டு அமைச்சரவையில் பா.ஜ.க-வினர் தற்போது இடம்பெற்றாலும், அவர்களின் எதிர்காலத் திட்டம் இதுதான். அதனால்தான், சபாநாயகர் பதவியைப் பெறுவதில் அடம்பிடிக்கிறார்கள்’’ என்றார்கள்.<\/p><p>தேர்தலுக்கு முன்பு காங்கிரஸ் கட்சியில் இணைந்து வெற்றிபெற்ற எம்.எல்.ஏ ஒருவரையும் இதே வாக்குறுதிகளுடன் சுற்றிச் சுற்றி வருகிறதாம் பா.ஜ.க தரப்பு. இது ஒருபுறமிருக்க, ரங்கசாமியின் மௌனத்துக்கு மற்றொரு காரணத்தையும் கூறுகிறார்கள். ஏனாமில் ரங்கசாமியைத் தோற்கடித்த ஶ்ரீநிவாஸ் அசோக், ரெட்டியார்பாளையத்திலும் திருபுவனையிலும் அவரின் வேட்பாளர்களைத் தோற்கடித்த சிவசங்கரன் மற்றும் அங்காளன் ஆகிய மூன்று பேரையும் பா.ஜ.க இழுத்துக்கொண்டதால் கடும் அப்செட்டில் இருக்கிறாராம் ரங்கசாமி.<\/p><p>Also Read: <a href=\"https:\/\/www.vikatan.com\/government-and-politics\/politics\/bjp-plans-to-appoint-a-rajya-sabha-mp-in-puducherry\">புதுச்சேரி: `நியமன எம்.எல்.ஏ-க்களைத் தொடர்ந்து ராஜ்யசபா எம்.பி?!’ -பா.ஜ.க-வின் அடுத்த அதிரடி<\/a><\/p><p>‘பா.ஜ.க தனது வழிக்கு வராதபட்சத்தில், தி.மு.க-வின் ஆதரவுடன் பா.ஜ.க-வை எதிர்க்கட்சி வரிசையில் அமரவைப்பதுதான் ரங்கசாமியின் அடுத்தகட்ட திட்டமாக இருக்கும்’ என்கிறார்கள் அரசியல் பார்வையாளர்கள்!<\/p>","link":"https:\/\/www.vikatan.com\/government-and-politics\/politics\/puducherry-politics-bjp-trying-to-pull-nr-congress-mlas","image":["https:\/\/gumlet.assettype.com\/vikatan\/2021-06\/c9180348-52d5-4436-9317-d308ace31c03\/1622263683697.jpg"],"pubdate":"Fri, 11 Jun 2021 05:40:43 +0000"},{"title":"கோவை: கடன் பிரச்னை; இன்ஸ்டாகிராம் தோழியின் குழந்தையைக் கடத்திய இளைஞர்! - அதிர்ச்சிச் சம்பவம்","text":"<p>கோவை, வடவள்ளி பகுதியைச் சேர்ந்தவர் சரவணக்குமார் (வயது 23). தச்சுப் பணி செய்துவரும் சரவணக்குமார், இன்ஸ்டாகிராம் சமூக வலைதளத்தில் ஆக்டிவாக இருந்திருக்கிறார். அதன் மூலம் தருமபுரி வெண்ணாம்பட்டி பகுதியைச் சேர்ந்த மோகனாம்பிகை என்பவருடன் பழக்கம் ஏற்பட்டுள்ளது.<\/p><figure><img src=\"https:\/\/gumlet.assettype.com\/vikatan\/2019-06\/7564bda7-b9be-4727-be88-64b307057fad\/157573_thumb.jpg\" \/><figcaption>இன்ஸ்டாகிராம் <\/figcaption><\/figure><p>மோகனாம்பிக்கை திருமணமானவர். குழந்தை, கணவருடன் வசித்துவந்திருக்கிறார். சரவணக்குமார், மோகனாம்பிகை நட்பு தீவிரமாக, கடைசியில் பணம் கொடுக்கல் வாங்கல் பிரச்னையாக வெடித்திருக்கிறது.<\/p> <p>சரவணக்குமாரிடம், மோகனாம்பிகை சில மாதங்களுக்கு முன்பு ரூ.1.5 லட்சம் கடன் வாங்கியிருக்கிறார். பணத்தைத் திருப்பித் தருவதாகச் சொன்ன அவர், அதன் மூலம் தனது கணவருக்கு கார் வாங்கிக் கொடுத்திருக்கிறார். ஆனால் அவர் சொன்னபடி பணத்தைத் திருப்பிக் கொடுக்கவில்லை. இதனால், இருவருக்குமிடையே அவ்வப்போது வாக்குவாதம் ஏற்பட்டுள்ளது.<\/p><figure><img src=\"https:\/\/gumlet.assettype.com\/vikatan\/2021-06\/ca1f69d1-3057-48e5-8318-75226d8a889e\/IMG_20210610_WA0049.jpg\" \/><figcaption>சரவணக்குமார்<\/figcaption><\/figure><p> ஒருகட்டத்தில், சரவணக்குமார் தருமபுரிக்குச் சென்று மோகனாம்பிகை வீட்டில்வைத்தே பணத்தைக் கேட்டிருக்கிறார். அப்போதும் மோகனாம்பிகை பணம் தர மறுத்துவிட்டார் என்று கூறப்படுகிறது.<\/p><p>இதனால் ஆத்திரமடைந்த சரவணக்குமார், வீட்டின் முன்பு விளையாடிக்கொண்டிருந்த மோகனாம்பிகையின் 7 வயது மகனைக் கடத்திக்கொண்டு கோவைக்கு வந்திருக்கிறார். இது ஆரம்பத்தில் மோகனாம்பிகை வீட்டாருக்குத் தெரியவில்லை. நீண்ட நேரமாகியும் மகனைக் காணவில்லை என்பதால், தருமபுரி போலீஸில் புகாரளித்துள்ளனர்.<\/p><figure><img src=\"https:\/\/gumlet.assettype.com\/vikatan\/2019-06\/0a1674ad-f79b-4b42-872c-6a04f24ad989\/158942_thumb.jpg\" \/><figcaption>கைது<\/figcaption><\/figure><p>இதையடுத்து கோவை வந்த தருமபுரி போலீஸார், வடவள்ளி போலீஸ் உதவியுடன் சிறுவனை மீட்டனர். மேலும், சரவணக்குமாரை கைதுசெய்து, விசாரணைக்காக அவரை தருமபுரிக்கு அழைத்துச் சென்றனர். சிறுவனைக் கடத்த பயன்படுத்திய காரை போலீஸார் பறிமுதல் செய்துள்ளனர்.<\/p>","link":"https:\/\/www.vikatan.com\/government-and-politics\/crime\/coimbatore-man-arrested-for-kidnapping-child-of-instagram-friend","image":["https:\/\/gumlet.assettype.com\/vikatan\/2021-06\/0235faa7-3cf5-4621-a4e3-593b2bfe031d\/IMG_20210601_WA0012.jpg"],"pubdate":"Fri, 11 Jun 2021 05:16:42 +0000"},{"title":"இறைச்சி கடைகளுக்கு எதிராக இந்து அமைப்பு தொடர்ந்த வழக்கு... ஐகோர்ட் போட்ட அதிரடி ஆர்டர்...!","text":"திருப்பூர் மாநகராட்சி எல்லைக்குட்பட்ட பகுதியில் அனுமதியின்றி செயல்படும் இறைச்சி கடைகளை மூட நடவடிக்கை எடுக்க திருப்பூர் மாநகராட்சிக்கு சென்னை உயர் நீதிமன்றம் உத்தரவிட்டுள்ளது.  திருப்பூர் மாவட்டத்தைச் சேர்ந்த இந்து முன்னேற்ற கழகத்தைச் சேர்ந்த வழக்கறிஞர் கோபிநாத் தாக்கல் செய்த மனுவில், திருப்பூர் மாநகராட்சியில் உள்ள 368 இறைச்சி கடைகளில் 26 கடைகள் எந்த அனுமதியுமின்றி, ஊரடங்கு காலத்திலும் இயங்கி வருவதாகவும், அந்த கடைகளை மூட நடவடிக்கை எடுக்க உத்தரவிட வேண்டும் எனக் கோரியுள்ளார்.    இந்த மனுவை விசாரித்த தலைமை நீதிபதி சஞ்சிவ் பானர்ஜி மற்றும் செந்தில்குமார் ராமமூர்த்தி அமர்வு, மனுவில் குறிப்பிட்டுள்ள 26 கடைகள் மட்டுமல்லாமல், மாநகராட்சியில் அனுமதியின்றி செயல்படும் அனைத்து கடைகளுக்கு எதிராகவும் நடவடிக்கை எடுக்க வேண்டும் என திருப்பூர் மாநகராட்சிக்கு உத்தரவிட்டது.    மேலும், மனுவுக்கு பதிலளிக்க தமிழக அரசுக்கும், திருப்பூர் மாநகராட்சிக்கும் உத்தரவிட்ட நீதிபதிகள், விசாரணையை நான்கு வாரங்களுக்கு தள்ளிவைத்தனர்.","link":"https:\/\/tamil.asianetnews.com\/tamilnadu-chennai\/hindu-munnetra-kalagam-petition-to-high-court-butcher-shops-operating-without-permission-during-the-curfew-qujc2m","image":["https:\/\/static.asianetnews.com\/images\/01f7xa6bx0k34x6353zhn30gm7\/images-jpg_760x400.jpg"],"pubdate":"Fri, 11 Jun 2021 05:02:46 +0530"},{"title":"முதல் டோஸ் தடுப்பூசி போட்டு கொண்ட நடிகர் கார்த்தி..!","text":"கொரோனா தொற்றில் இருந்து தங்களை பாதுகாத்து கொள்ளும் விதமாக 18 வயதுக்கு மேற்பட்ட அனைவருக்கும் தடுப்பூசி போடப்பட்டு கொள்வது அவசியம் என தமிழக அரசும், சுகாதர துறையும் தொடர்ந்து அறிவுறுத்தி வரும் நிலையில், பிரபல நடிகர் கார்த்தி &nbsp;முதல் டோஸ் தடுப்பூசி போட்டு கொண்டு அந்த புகைப்படத்தை வெளியிட்டுள்ளார்.  மேலும் செய்திகள்: சூப்பர் ஸ்டார் ரஜினிக்கு ஜூஸ் கொடுக்கும் இந்த குழந்தை யார் தெரியுமா?.. பிக்பாஸ் பிரபலம் பகிர்ந்த வைரல் போட்டோ! &nbsp;  கொரோனாவின் முதல் அலை தமிழகத்தில், பெரிய அளவில் பாதிப்பை ஏற்படுத்தவில்லை என்றாலும், இரண்டாவது அலை மிக வேகமாக பரவி வருகிறது. இதனை கட்டுக்குள் கொண்டு வர பேராயுதமாக இருப்பது தடுப்பூசிகள் மட்டுமே என மருத்துவர்கள் அறிவுறுத்தி வருகிறார்கள். எனவே அடுத்தடுத்து நடிகர் நடிகைகளில், தங்களின் நலன் கருதி கொரோனா தடுப்பூசி போட்டு கொண்டு, அந்த புகைப்படத்தை, சமூக வலைத்தளத்தில் ஷேர் செய்து வருகின்றனர்.&nbsp;    அந்த வகையில் சில தினங்களுக்கு முன் நயன்தாரா, விக்னேஷ் சிவன், சூரி, நடிகை கீர்த்தி சுரேஷ், குக் வித் கோமாளி கனி, பவித்ரா லட்சுமி என வெள்ளித்திரை மற்றும் சின்னத்திரை பிரபலங்கள் கொரோனா தடுப்பூசி போட்டு கொண்டது மட்டும் இன்றி, மற்றவர்களும் தடுப்பூசி போட்டு கொள்வது அவசியம் என கூறி வருகிறார்கள்.  மேலும் செய்திகள்: இது தச்சு போட்டதா... போட்டுட்டு தச்சதா?... உடலை ஒட்டியிருக்கும் பயங்கர டைட் உடையில் ரம்யா பாண்டியன்..! &nbsp;  மேலும் சத்யராஜ், சிவகார்த்திகேயன், கீர்த்தி சுரேஷ், யோகி பாபு, சிவகுமார் ஆகியோர் தமிழக அரசின் கொரோனா விழிப்புணர்வு விளம்பரங்கள் மூலமாகவும் கொரோனா தடுப்பூசி குறித்தும், கொரோனா தொற்றில் இருந்து நம்மை பாதுகாத்து கொள்ளும் முறை குறித்தும், தெரிவித்து வருகிறார்கள்.&nbsp;    இந்நிலையில் பிரபல நடிகரும், பழம்பெரும் நடிகர் சிவகுமாரின் மகனுமான கார்த்தி... தன்னுடைய முதல் டோஸ் தடுப்பூசி போட்டு கொண்டுள்ளார். இதனை தன்னுடைய சமூக வலைத்தளத்திலும் அவர் வெளியிட அது வைரலாக பார்க்கப்பட்டு வருகிறது. &nbsp;   Took my first dose of vaccine. #CovidVaccine pic.twitter.com\/eqLzqWAvol — Actor Karthi (@Karthi_Offl) June 11, 2021","link":"https:\/\/tamil.asianetnews.com\/cinema\/actor-karthi-got-first-dose-corona-vaccine-qujbts","image":["https:\/\/static.asianetnews.com\/images\/01f7xd3hzs8jw9rerf3pg6cnw5\/gn7rag9b-jpg_760x400.jpg"],"pubdate":"Fri, 11 Jun 2021 04:57:28 +0530"},{"title":"தஞ்சாவூர்: `எனக்குக் கால் கொடுத்தது கலெக்டர்... கரம் கொடுத்தது  ஜூ.வி!' - நெகிழ்ச்சியில் விவசாயி","text":"<p>ஒரத்தநாடு அருகே விவசாயக் கூலித் தொழிலாளி ஒருவர் வீடு இடிந்து விபத்துக்குள்ளானதில் கால் சிதைந்து பாதிக்கப்பட்டார். அவருக்கான  சிகிச்சை முடிவதற்குள்ளேயே கொரோனாவைக் காரணம் காட்டி அவரை அரசு மருத்துவமனை  நிர்வாகம் வீட்டுக்கு அனுப்பியது. இதனால் ஒரு வருடத்துக்கு மேலாக கடும் துயரங்களைச் சந்தித்துவந்த அந்த விவசாயிக்கு ஜூ.வி ஆக்‌ஷன் மூலம் நல்லது நடந்திருக்கிறது. முடங்கிக்கிடந்த அவர் சிகிச்சை முடிந்து மீண்டும் நடக்கத் தொடங்கியிருக்கிறார்.`எனக்குக் கால் கொடுத்தது கலெக்டர்,  கரம் கொடுத்தது ஜூ.வி’ என நெகிழ்ச்சியுடன்  நன்றி கூறிவருகிறார் அவர்.<\/p><figure><img src=\"https:\/\/gumlet.assettype.com\/vikatan\/2021-06\/270ee92a-2e35-439c-a50c-7575b78f4617\/0b529713_4849_419c_bb55_66408ee24e1c.jpg\" \/><figcaption>சிகிச்சை முடிவதற்கு முன்பே வீட்டில் சோமசுந்தரம்<\/figcaption><\/figure><p>ஒரத்தநாடு அருகேயுள்ள புலவன்காடு கிராமத்தைச் சேர்ந்தவர் சோமசுந்தரம். இவரின் மனைவி சுசீலா. இவர்களுக்கு சுகுமாறன், சுந்தர் எனப் பள்ளியில் படிக்கும் இரண்டு மகன்கள் உள்ளனர். கணவனும் மனைவியும் விவசாயக் கூலி வேலை செய்துவந்தனர். அதுதான் குடும்பத்துக்கான ஆதாரம். குறைந்த வருமானமே வந்தாலும் மகிழ்ச்சிக்கு எந்தக் குறையுமில்லாமல், தனது தாத்தாவால் கட்டப்பட்ட பழுதடைந்த பழைய கான்கிரீட் வீட்டில் சோமசுந்தரம்  தனது குடும்பத்துடன் வாழ்ந்துவந்தார்.<\/p><p>இந்தநிலையில்  2019-ல் தொடக்கத்தில் கனமழை பெய்தது. நான்கு பேரும் வீட்டுக்குள் அசந்து தூங்கிக்கொண்டிருந்த அதிகாலை நேரத்தில், மழைக்குத் தாக்குப் பிடிக்க முடியாமல் அந்த வீடு இடிந்து விழுந்தது. வீட்டுக்குள் இருந்தவர்கள் உயிர் பிழைப்பதே கேள்விக்குறிதான் என்ற நிலை. இதையடுத்து அருகில் இருந்தவர்கள் இடிபாடுகளுக்குள் சிக்கிக்கிடந்த நான்கு பேரையும் மீட்டு தஞ்சாவூர் அரசு மருத்துவக் கல்லூரி மருத்துவமனையில் சிகிச்சைக்காகச் சேர்த்தனர். மகன்கள் இருவரும் அதிர்ஷ்டவசமாகப் பெரிய காயங்களின்றி  தப்பினர். சோமசுந்தரத்தின் வலது கால் நசுங்கியது. அவர் மனைவி சுசீலாவுக்குக் கை மற்றும் தலையில் பலத்த காயம் ஏற்பட்டது. அதன் பிறகு நடந்த சம்பவங்கள், `பொழச்சுட்டோம்’  என நிம்மதியடைவதற்கு பதிலாக, `ஏண்டா உயிர் பொழச்சோம்...’ என   நினைத்து மனம் வெதும்புகிற  நிலைமைக்கு சோமசுந்தரமும் அவரது குடும்பமும் தள்ளப்பட்டதுதான் வலியின் உச்சம்.<\/p><figure><img src=\"https:\/\/gumlet.assettype.com\/vikatan\/2021-06\/210b16e6-f940-4406-92b2-85edd386b9d7\/4e0720a6_c6f4_4ec1_ae2d_1a9305e9c7e4.jpg\" \/><figcaption>காலில் கம்பி கட்டப்பட்ட நிலையில் சோமசுந்தரம்<\/figcaption><\/figure><p>சோமசுந்தரத்தின் காலின் வெளிப் பகுதியில் முழங்காலிலிருந்து பாதம் வரை நான்கு வட்ட விடிவிலான கம்பிகளும்,  நான்கு நீளக் கம்பிகள் பொருத்தப்பட்டு, ஒரு வருடத்துக்கு மேலாகவே சிகிச்சை தொடர்ந்துவந்திருக்கிறது. சோமசுந்தரம் தானாக எழுந்து நிற்கவே பல மாதங்கள் ஆகும் என்ற நிலை. வீடு, சாப்பிட வழியுமில்லாத  சூழல். இந்தநிலையில் கடந்த வருடம் பரவிய கொரோனாவைக் காரணம் காட்டி சிகிச்சை முடிவதற்கு முன்பாகவே மருத்துவமனை  நிர்வாகம் சோமசுந்தரத்தை வலுக்கட்டாயமாக வீட்டுக்கு அனுப்பிவிட்டது.<\/p><p>`சார், என்னோட கால் குணமாகுமா, பழையபடி நான் எழுந்து நடப்பேனா என்பதே சந்தேகமா இருக்கு. நான் வேலைக்கு போனாத்தான் வீட்டுல அடுப்பெரியும்கிற  நிலைமை. எனக்கு இருக்க வீடுமில்லை. இப்ப என்னை வெளியே அனுப்புனீங்கன்னா எங்கே போவேன்...  என் கால் சரியான பெறகு என்னைய அனுப்புங்க.  எப்படியாவது நான் பொழச்சுக்குவேன்” என அவர் கதறியது யார் காதிலும் விழவில்லை. வேறு வழியில்லாமல் மருத்துவமனையிலிருந்து  வந்தவர் சில்லத்தூரிலுள்ள உறவினர் வீட்டில் தங்கினார். கம்பி பொருத்தப்பட்ட காலுடன் அடுத்த ஆறு மாதங்கள் அவர் அடைந்த வேதனையையும், வலிகளையும்  சொல்வதற்கு வார்த்தைகளே இல்லை. சோமசுந்தரத்தைப் பற்றிய தகவல் ஜூ.வி-க்கு வர  உடனே வீட்டுக்குச் சென்றோம்.<\/p><figure><img src=\"https:\/\/gumlet.assettype.com\/vikatan\/2021-06\/45cb7dbd-f8b2-4f37-9447-5628fabc9ab3\/2a6211f1_2375_4938_a77f_36d0d833781c.jpg\" \/><figcaption>மீண்டும் சிகிச்சையில்...<\/figcaption><\/figure><p>வலி தாங்க முடியாமல் கட்டிலில் முனகிக்கொண்டே படுத்திருந்தார். காலில் கம்பி பொருத்தப்பட்டுள்ள இடத்திலிருந்து ரத்தம் வழிந்துகொண்டிருந்தது. மனைவியும் மகன்களும் அருகில் நின்று கண்ணீர் வடித்துக்கொண்டிருந்தனர். அவரின் நிலைமையைப் பார்த்து அவரின் உறவினர்களும் கண்கலங்கினர். நடந்ததை நம்மிடம் சொல்லக்கூட முடியாத அளவுக்கு அவர் அவஸ்தைகளை அனுபவித்ததை நாம் கண்கூடாகப் பார்த்தோம். சோமசுந்தரத்தின் நிலையை அங்கிருந்தபடியே தஞ்சாவூர் கலெக்டர் கோவிந்தராவுக்குத் தெரியப்படுத்தினோம்.<\/p><p>அனைத்தையும் பொறுமையாகக் கேட்டு, மனம் கலங்கிய கலெக்டர், உடனடியாக ஒரத்தநாடு தாசில்தாரை சோமசுந்தரம் தங்கியிருந்த வீட்டுக்கு ஆய்வுக்காக அனுப்பிவைத்தார். அதன் பிறகு நடந்தவை அனைத்தும் சோமசுந்தரத்துக்கு மட்டுமல்ல, அவரது குடும்பத்துக்கே நம்பிக்கை கொடுப்பவையாக அமைந்தன. ஜூ.வி முயற்சியில் மறுபடியும்  மருத்துவக் கல்லூரி மருத்துவமனையில் சோமசுந்தரம் சிகிச்சைக்காகச் சேர்க்கப்பட்டார். கலெக்டர் கோவிந்தராவ், தன்  நிதியிலிருந்து ரூ.50,000 பணத்தை சோமசுந்தரத்தின் மனைவி சுசீலாவிடம் வழங்கினார். சுமார் இரண்டு வருடங்களாக முடங்கிக்கிடந்தவர்களுக்கு அந்தப் பணம் பெரும் உதவியாக இருந்தது.<\/p><figure><img src=\"https:\/\/gumlet.assettype.com\/vikatan\/2021-06\/8af578ab-8618-4af4-a28a-db0023f4faee\/3cee4513_af82_4fc5_b728_6dddf1b0c4c2.jpg\" \/><figcaption>சிகிச்சை முடிந்து டிஸ்சார்ஜ் செய்யப்பட்ட பிறகு... <\/figcaption><\/figure><p>நீண்ட போராட்டத்துக்கும், சிகிச்சைக்கும் பின்னர் அவருடைய கால் மெல்ல சரியானது. எட்டு மாத சிகிச்சைக்குப் பிறகு, அவர் காலில் பொருத்தப்பட்டிருந்த கம்பி  நீக்கப்பட்டு,  டிஸ்சார்ஜ் செய்யப்பட்டார். இப்போது தானாகவே எழுந்து நிற்கிறார். வாக்கர் ஸ்டிக்கைப் பிடித்துக்கொண்டு தானாகவே  நடக்கிறார். அவரது வீட்டில் எல்லோர் முகத்திலும் மெல்ல மகிழ்ச்சி எட்டிப்பார்க்கிறது. `ஜூ.வி-லேருந்து  நீங்க வந்து பார்க்கும் வரை குடும்பத்தோடு தற்கொலை செய்துகொள்ளலாம் என்ற எண்ணத்தில்தான் எல்லோரும் இருந்தோம். யார் செஞ்ச புண்ணியமோ, நீங்க வந்தீங்க...” என்று உணர்ச்சி பெருக்கெடுக்கப் பேசினார் சோமசுந்தரம்.<\/p><p>``வீடு இடிஞ்சு விழுந்ததில் என் மகன்களுக்கு அடிபடலைங்கறதுதான் எனக்கிருந்த ஒரே நிம்மதி. என் மனைவிக்குத் தலையிலும் கையிலும் அடிபட்டுச்சு. அவளுக்கு கையில பிளேட்வெச்சு ரெண்டு மாசத்துக்குப் பெறவு சரியாகிடுச்சு. எனக்குக் காலின் அடிப் பாதம் நொறுங்கிருச்சு. முழங்காலுக்கு கீழே செதஞ்சுடுச்சு. தொடைப் பகுதியிலருந்து சதையையும், முழங்கால் பகுதியிலருந்து லேசாக எலும்பையும் எடுத்துவெச்சு ஆபரேஷன் செஞ்சாங்க. சப்போர்ட்டுக்காக வட்டமான கம்பிகளைவெச்சு கட்டியிருந்தாங்க. அதுவே காலுல பெரிய பாறாங்கல்லைத் தூக்கி வெச்சிருக்குற மாதிரி இருக்கும்.<\/p><figure><img src=\"https:\/\/gumlet.assettype.com\/vikatan\/2021-06\/4e3badd3-4cad-4889-b9f3-5ebef1c6fa08\/ea887a34_ee19_4bbb_af25_cb92446fcc97.jpg\" \/><figcaption>விவசாயத் தொழிலாளி சோமசுந்தரம்<\/figcaption><\/figure><p>முன்ன மாதிரி நடக்க முடியும், கால் திரும்பக் கிடைக்கும் என்ற நம்பிக்கையே எனக்கு விட்டுப்போச்சு. கவலை சூழ்ந்திருந்த நெலைமையில கொரோனா பரவியதால் என்னைய வீட்டுக்கு அனுப்பிட்டாங்க. கிட்டத்தட்ட ஒரு வருஷத்துக்கு மேல குடும்பமே மருத்துவமனையில் முடங்கியதால சாப்பாட்டுக்கும் வழியில்லை. மனைவியோட தம்பி அப்பப்ப தன்னால முடிஞ்ச உதவியைச் செஞ்சார். ஒவ்வொரு மாசமும் சிகிச்சைக்காக ஆஸ்பத்திரிக்குப் போவணும். கம்பி கட்டப்பட்டிருந்ததால கார்லதான் போக முடியும். அதுக்கே 4,000 ரூபா வரைக்கும் செலவாகும். அதுக்காக அக்கம் பக்கத்துல கடன் வாங்கிச் செலவழிச்சோம்.<\/p><p>கையில பிளேட்வெச்சுருந்ததால என் மனைவியால என்னையத் தாங்கிப் பிடிக்க முடியாது. என் ரெண்டு பசங்களும் என்னைத் தாங்கிக்கப் படாதபாடு பட்டாங்க. இனி என்ன செய்யப்போறோம்னு நெனச்சா ராத்திரியில தூக்கமே வராது. சாப்பாட்டுக்கே வழியில்லாத நெலைமைக்குப் போயிட்டோம். உதவிக்காக அ.தி.மு.க-வின் அப்போதைய எம்.பி வைத்திலிங்கத்திடம் மனு கொடுத்தேன். எந்தப் பலனும் இல்லை. ஒரத்தநாடு வந்த அப்போதைய உணவுத்துறை அமைச்சர் ஆர்.காமராஜ்கிட்ட உதவி கேட்க, கார் எடுத்துக்கிட்டு போய் காலில் ரத்தம் வழிந்த நெலைமையில கால் கடுக்க நின்னேன். என்னைப் பார்த்த அவர் கையில 3,000 பணத்தைக் கொடுத்து,  நடவடிக்கை எடுப்பதாகச் சொல்லிவிட்டுப் போனதோடு சரி. எந்த முன்னேற்றமும் இல்லை. <\/p><p>ஆஸ்பத்திரிக்குப் போகக் காசும் இல்லை. காலுக்குள் கம்பி  பொருத்தப்பட்ட இடத்திலிருந்து ரத்தம் வழிஞ்சு கால் கறுத்துப்போயிடுச்சு. எனக்குக் காலையே எடுக்க வேண்டிய நிலை வந்துடுமோன்னு பயம் அதிககிடுச்சு. நம்ம பிள்ளைகளோட எதிர்காலம் என்னவாகும்னு கவலை வந்துடுச்சு. ஒவ்வொரு நாளும் நரகத்துல இருக்கறது மாதிரியான  உணர்வை அனுபவிச்சேன்.<\/p><figure><img src=\"https:\/\/gumlet.assettype.com\/vikatan\/2021-06\/d00a361d-4c83-41b1-a5bc-c8a8e64d5155\/827e8afb_935e_475b_9d06_8c73df11c7dd.jpg\" \/><figcaption>மனைவி மகனுடன் சோமசுந்தரம்<\/figcaption><\/figure><p>கண்முன்னே பொண்டாட்டி, பிள்ளைகள் கண்ணீர் வடிக்கறதைப் பார்க்குற தைரியமும் எனக்கு இல்லை. சரின்னு ஒரு முடிவுக்கு வந்தப்பதான் நீங்க வந்தீங்க... என்னோட நெலைமையை கலெக்டர் சார் கவனத்துக்குத் தெரியப்படுத்தின பிறகு நான் நடந்துடுவேன்னு எனக்கு லேசாக நம்பிக்கை துளிர்விட்டுச்சு. என்னைய சிகிச்சைக்காகச் சேர்த்தது தொடங்கி டிஸ்சார்ஜ் செய்யப்படுகிற வரை கலெக்டர் என்மீது காட்டின அக்கறை அளப்பரியது. இப்போ 90 சதவிகிதம் கால் குணமாகிடுச்சு. தனியாகவே  நடக்கிறேன். `எனக்குக் கால் கொடுத்தது கலெக்டர். அதற்குக் கரம் கொடுத்தது ஜூ.வி’ன்னு சொன்னா மிகையாகாது.<\/p><p>இப்போ இருக்குறதுக்கு வீடு இல்லை. வருமானத்துக்கும் வழியில்லை. என்னாலயும், என் மனைவியாலயும் கடினமான வேலை எதுவும் செய்ய முடியாது. அரசு சார்பில் கட்டிக் கொடுக்கப்படுற தொகுப்பு வீட்டை எங்களுக்குக் கட்டி கொடுக்கவும், வருமானம் வருவதற்கு ஏற்பாட்டையும் செஞ்சா காலைச் சரிசெஞ்சு  நடக்கவெச்ச மாதிரி கஷ்டமில்லாம என்  குடும்பமும் நடந்துரும். அதற்கு ஒரு  ஏற்பாடு செஞ்சிடுங்க’’ என்று கூறி, அதுவும் நடக்கும் என்ற நம்பிக்கையோடு, கண்ணீர்மல்க  ஜூ.வி-க்கும் கலெக்டருக்கும் நன்றி கூறினார்.<\/p><figure><img src=\"https:\/\/gumlet.assettype.com\/vikatan\/2021-06\/b628a700-5b8c-473b-93c3-8c2233f65ce3\/687e69b5_39a8_4521_b028_0d7bd5d58676.jpg\" \/><figcaption>கலெக்டர் கோவிந்தராவ்<\/figcaption><\/figure><p>கலெக்டர் கோவிந்தாரவிடம் பேசினோம். ``சோமசுந்தரம் குணமாகி நடப்பது மகிழ்ச்சிக்குரியது. அவரின் சிகிச்சைக்காக  டாக்டர்கள் ரொம்பவே மெனக்கெட்டனர். அவர்களின் பணி போற்றுதலுக்குரியது. அவர் எதிர்பார்ப்பதுபோலவே அரசு சார்பில் வீடு கட்டிக்கொடுக்கவும், அவருடைய வாழ்வாதாரத்துக்கான  ஏற்பாட்டைச் செய்து கொடுப்பதற்கான நடவடிக்கையும் எடுக்கப்படும்” என உறுதியளித்தார்.<\/p>","link":"https:\/\/www.vikatan.com\/news\/tamilnadu\/a-farmer-thanked-collector-and-junior-vikatan-after-he-got-help","image":["https:\/\/gumlet.assettype.com\/vikatan\/2021-06\/4c66becf-a3be-4be6-981f-f64cdfb2d97e\/56013b93_e56d_471b_aa08_745e7e214340.jpg"],"pubdate":"Fri, 11 Jun 2021 04:56:52 +0000"},{"title":"வியர்வை சிந்தி உழைக்கும் விவசாயிகளின் உணர்வுகளை புரிஞ்சு நடந்துக்கோங்க.. ஸ்டாலினுக்கு TTV முக்கிய கோரிக்கை.!","text":"நேரடி நெல் கொள்முதல் நிலையங்களுக்கு கொண்டு வரப்பட்ட பிறகு மழையில் நனைந்த நெல்லுக்கு எந்தவித பிடித்தமும் இல்லாமல் முழு விலையையும் வழங்கிட வேண்டும் என டிடிவி.தினகரன் கோரிக்கை விடுத்துள்ளார்.&nbsp;  இது தொடர்பாக அமமுக பொதுச்செயலாளர் டிடிவி தினகரன் வெளியிட்டுள்ள ட்விட்டர்பதிவில்;- \"காவிரி டெல்டா பகுதிகள் உட்பட தமிழகத்தின் பல இடங்களில் நெல் கொள்முதல் செய்வதில் நிகழும் குளறுபடிகளை தமிழக அரசு உடனடியாக சரி செய்ய வேண்டும் எனக் கேட்டுக்கொள்கிறேன்.    நேரடி நெல் கொள்முதல் நிலையங்களுக்கு கொண்டு வரப்பட்ட பிறகு மழையில் நனைந்த நெல்லுக்கு எந்தவித பிடித்தமும் இல்லாமல் முழு விலையையும் வழங்கிட வேண்டும்.மேலும் சில இடங்களில் வியாபாரிகளுடன் கைகோர்த்துக்கொண்டு, விவசாயிகளிடம் இருந்து நேரடியாக நெல் கொள்முதல் செய்யாமல் அதிகாரிகள் அவர்களை அலைக்கழிப்பதாக எழுந்திருக்கும் புகார்கள் குறித்தும் உரிய நடவடிக்கைகளை அரசு எடுக்க வேண்டும்.    பல்வேறு மோசமான சூழல்களிலும் பாடுபட்டு விளைவிக்கும் விவசாயிகளின் உணர்வுகளைப் புரிந்துகொண்டு தமிழக அரசு செயல்பட வேண்டும் என வலியுறுத்துகிறேன்\" என பதிவிட்டுள்ளார்","link":"https:\/\/tamil.asianetnews.com\/politics\/tamil-nadu-government-should-immediately-rectify-the-irregularities-in-the-procurement-of-paddy-ttv-dhinakaran-qujbcr","image":["http:\/\/static.asianetnews.com\/images\/01d6ex0gb72kgf1mfqmn7hpt9p\/v-p-kalairajan-will-join-dmk-today_760x400.jpg"],"pubdate":"Fri, 11 Jun 2021 04:47:15 +0530"},{"title":"ஓட்டுநர் உரிமம் ஜூலை 1ம் தேதி முதல் நடைமுறைக்கு வருகிறது புதிய அமல்..!","text":"ஓட்டுநர் உரிமம் ஆர்.டி.ஓ. அலுவலகங்களில் தனியாக ஓட்டுனர் சோதனையில் பங்கேற்க தேவையில்லை என்கிற உத்தரவு ஜூலை 1ம் தேதி முதல் அமலுக்கு வருகிறது.&nbsp; &nbsp; &nbsp; அங்கீகாரம் பெற்ற ஓட்டுனர் பயிற்சி பள்ளியில் பயிற்சிக்கான சான்றிதழ் பெற்றால், ஓட்டுனர் உரிமம் பெற விண்ணப்பிக்கலாம் என மத்திய சாலை போக்குவரத்து அமைச்சகம் தெரிவித்துள்ளது.    ஓட்டுனர் உரிமம் பெற வேண்டுமென்றால், ஆர்.டி.ஓ. அலுவலகங்களில் தனியாக ஓட்டுனர் சோதனையில் பங்கேற்க வேண்டும். அதில் தேர்ச்சி பெற்றால்தான் ஓட்டுனர் உரிமம் வழங்கப்படும். தற்போது, மத்திய சாலை போக்குவரத்து அமைச்சகம் புதிய நடைமுறை ஒன்றை வெளியிட்டுள்ளது. அதன்படி அங்கீகாரம் பெற்ற ஓட்டுநர் பயிற்சிப் பள்ளிகளில் ஓட்டுனர் பயிற்சியை முடித்தவர்கள் ஓட்டுநர் உரிமம் பெற விண்ணப்பிக்கலாம். ஆர்.டி.ஓ. அலுவலகங்களில் தனியாக ஓட்டுனர் சோதனையில் பங்கேற்க தேவையில்லை. இந்த புதிய நடைமுறை ஜூலை 1-ந்தேதியில் இருந்து நடைமுறைக்கு வர இருக்கிறது.","link":"https:\/\/tamil.asianetnews.com\/life-style\/driving-license-comes-into-effect-from-july-1--qujb44","image":["https:\/\/static.asianetnews.com\/images\/01f0ta9pmqhc00mcbch79846ty\/poland-driving-licnese-2-jpg_760x400.jpg"],"pubdate":"Fri, 11 Jun 2021 04:42:04 +0530"},{"title":"ஒருமுனையில் நிலைத்து நின்ற லாரன்ஸ்.. மறுமுனையில் சரிந்த விக்கெட்டுகள்..! 303 ரன்களுக்கு இங்கி., ஆல் அவுட்","text":"இங்கிலாந்து - நியூசிலாந்து இடையேயான முதல் டெஸ்ட் போட்டி டிராவில் முடிந்த நிலையில், 2வது டெஸ்ட் போட்டி நேற்று தொடங்கி நடந்துவருகிறது. டாஸ் வென்று முதலில் பேட்டிங் ஆடிய இங்கிலாந்து அணி, முதல் நாள் ஆட்ட முடிவில் 7 விக்கெட் இழப்பிற்கு 258 ரன்கள் அடித்திருந்த நிலையில், 2ம் நாளான இன்றைய ஆட்டத்தின் முதல் செசனிலேயே எஞ்சிய 3 விக்கெட்டுகளையும் இழந்து 303 ரன்களுக்கு ஆல் அவுட்டானது.  இங்கிலாந்து அணியில் ரோரி பர்ன்ஸ் மற்றும் டேனியல் லாரன்ஸ் ஆகிய இருவரைத்தவிர வேறு யாருமே சரியாக ஆடவில்லை. அரைசதம் அடித்த தொடக்க வீரர் ரோரி பர்ன்ஸ் 81 ரன்களில் ஆட்டமிழந்தார். ரூட், க்ராவ்லி, சிப்ளி ஆகியோர் சோபிக்கவில்லை.&nbsp;  பின்வரிசையில் சிறப்பாக ஆடிய லாரன்ஸ் அரைசதம் அடித்தார். ஆனால் அவருக்கு மறுமுனையில் போதிய ஒத்துழைப்பு கிடைக்கவில்லை. அவருக்கு ஓரளவிற்கு ஒத்துழைப்பு கொடுத்து ஆடிய மார்க் உட் 41 ரன்கள் அடித்தார். மார்க் உட் இங்கிலாந்தின் 8வது விக்கெட்டாக இன்றைய(2ம் நாள்) ஆட்டத்தின் முதல் செசனில் ஆட்டமிழந்ததையடுத்து, &nbsp;ஸ்டூவர்ட் பிராட்(0), ஆண்டர்சன்(4) ஆகிய இருவரையும் போல்ட் வீழ்த்த, 303 ரன்களுக்கு இங்கிலாந்து ஆல் அவுட்டானது.&nbsp;  சிறப்பாக ஆடி அரைசதம் அடித்த லாரன்ஸ் 81 ரன்களுடன் கடைசி வரை ஆட்டமிழக்காமல் களத்தில் இருந்தார். இதையடுத்து முதல் இன்னிங்ஸை தொடங்கி ஆடிவருகிறது நியூசிலாந்து அணி. &nbsp;","link":"https:\/\/tamil.asianetnews.com\/sports-cricket\/england-all-out-for-303-runs-in-first-innings-of-second-test-against-new-zealand-qujamd","image":["https:\/\/static.asianetnews.com\/images\/01f03h7eqfnpgtcnkkj0t35gxg\/lawrence-jpg_760x400.jpg"],"pubdate":"Fri, 11 Jun 2021 04:31:25 +0530"},{"title":"திடீரென மூச்சு திணறல்.. திமுக முன்னாள் எம்எல்ஏ மரணம்.. முதல்வர் மு.க.ஸ்டாலின் இரங்கல்..!","text":"பழனி முன்னாள் திமுக சட்டமன்ற உறுப்பினர் அன்பழகன் மறைவுக்கு அக்கட்சியில் தலைவரும், முதல்வருமான மு.க.ஸ்டாலின் இரங்கல் தெரிவித்துள்ளார்.&nbsp;  திண்டுக்கல் மாவட்டம் பழனி தொகுதியின் முன்னாள் சட்டமன்ற &nbsp;உறுப்பினரும், திமுக நிர்வாகியுமான அன்பழகன் (65) &nbsp;உடல் நலக்குறைவு காரணமாக கடந்த சில நாட்களுக்கு முன்னர் பழனியில் உள்ள தனியார் மருத்துவமனையில் சிகிச்சை பெற்று வந்தார். இந்நிலையில், &nbsp;திடீரென உடலில் ஆக்சிஜன் அளவு குறைந்து மூச்சு திணறல் ஏற்பட்டதையடுத்து மேல் சிகிச்சைக்காக மதுரையில் உள்ள தனியார் மருத்துவமனைக்கு சிகிச்சைக்காக அனுமதிக்கப்பட்டார். ஆனால், அங்கு சிகிச்சை பலனின்றி அன்பழகன் பரிதாபமாக உயிரிழந்தார். அவரது மறைவுக்கு மு.க.ஸ்டாலின் இரங்கல் தெரிவித்துள்ளார்.&nbsp;    இதுதொடர்பாக முதல்வர் மு.க.ஸ்டாலின் வெளியிட்டுள்ள இரங்கல் செய்தி குறிப்பில்;- பழனி சட்டப்பேரவைத் தொகுதியின் முன்னாள் உறுப்பினர் எம். அன்பழகன் அவர்கள் உடல்நலக் குறைவால் மறைவெய்திய செய்தியறிந்து மிகுந்த வேதனையடைந்தேன். 2006 – 2011 கழக ஆட்சியின் போது, கழகத்தின் சார்பில் சட்டப்பேரவை உறுப்பினராகத் தேர்ந்தெடுக்கப்பட்டு சிறப்பாக மக்கள் பணியாற்றியவர்.&nbsp;    அவரது மறைவு திமுகவிற்கு பேரிழப்பாகும். அன்பழகன் அவர்களை இழந்து வாடும் குடும்பத்தினர், உறவினர்கள், நண்பர்கள் மற்றும் கழகத் தோழர்கள் அனைவருக்கும் எனது ஆழ்ந்த இரங்கலையும், ஆறுதலையும் தெரிவித்துக் கொள்கிறேன் என்று கூறியுள்ளார்.&nbsp;","link":"https:\/\/tamil.asianetnews.com\/politics\/palani-former-dmk-mla-anbalagan-passesaway-cm-stalin-condolences-qujagd","image":["https:\/\/static.asianetnews.com\/images\/01f14j0k15ne4m4za07em1p33e\/mk-stalin-1-jpg_760x400.jpg"],"pubdate":"Fri, 11 Jun 2021 04:27:50 +0530"},{"title":"சசிகலா விவகாரத்தை கிளப்பி காரியம் சாதிக்க சி.வி.சண்முகம் முயற்சி..? புகாருக்கு இப்படியொரு பின்னணியா..?","text":"அதிமுகவை விரைவில் கைப்பற்றுவேன் என்கிற ரீதியில் அதிமுக - அமமுக கட்சி நிர்வாகிகளிடம் சசிகலா பேசி வெளியான ஆடியோக்களுக்கு, எடப்பாடி பழனிசாமியின் அறிவுறுத்தலின்பேரில் முன்னாள் அமைச்சர்கள் கே.பி. முனுசாமி, சி.வி.சண்முகம், ஜெயக்குமார் ஆகியோர் கடுமையாக பதிலடி கொடுத்து வருகின்றனர்.&nbsp;  அதிமுகவில் சசிகலா நுழையவே முடியாது என ஆவேசம் காட்டும் சி.வி.சண்முகம், ஒரு படி மேலே போய், சசிகலாவின் தூண்டுதலில் தனக்கு மிரட்டல்கள் வருவதாகவும் சசிகலா உள்ளிட்ட பலரின் மீது நடவடிக்கை எடுக்க வேண்டும் என்றும் காவல் நிலையத்தில் புகார் தெரிவித்திருக்கிறார். இந்தப் புகார் மனு அதிமுக மற்றும் அமமுகவில் உள்ள சசிகலா ஆதரவாளர்களைக் கொந்தளிக்க வைத்திருக்கிறது.    இந்நிலையில், சி.வி.சண்முகம் கொடுத்த புகாரின் பின்னணியில் வேறு ஒரு மர்மம் மறைந்துள்ளது என விவரிக்கின்ற சசிகலாவின் ஆதரவாளரும் அமமுகவின் மூத்த நிர்வாகிகளில் ஒருவருமான என்.வைத்தியநாதன், “முந்தைய எடப்பாடி பழனிசாமி ஆட்சியில் அமைச்சர் என்கிற முறையில் அவருக்குப் போலீஸ் பாதுகாப்பு கொடுக்கப்பட்டது. ஆனால், சட்டமன்றத் தேர்தலில் சி.வி. சண்முகம் தோற்றுப்போனார். எடப்பாடி பழனிசாமி ஆட்சியும் வீழ்ந்துபோனது. இதனால் அவருக்கு கொடுக்கப்பட்ட போலீஸ் பாதுகாப்பை திமுக அரசு திரும்பப் பெறவிருக்கிறது. இதனையறிந்த அவர், தனது போலீஸ் பாதுகாப்பை தொடர நினைக்கிறார்.  சசிகலாவைப் பற்றி பேச இவருக்கு எந்த தகுதியும் கிடையாது. அதிமுகவுக்குத் துரோகம் செய்ததால்தான் சண்முகத்தின் அப்பா வேணுகோபாலை கட்சியிலிருந்து நீக்கினார் எம்.ஜி.ஆர். சசிகலா இல்லையென்றால் அதிமுகவில் சண்முகத்துக்கு முகவரியே கிடையாது. கட்சியில் மா.செ. பதவியையும், அமைச்சர் பதவியையும் ஜெயலலிதாவிடம் சொல்லி சண்முகத்துக்கு வாங்கிக் கொடுத்தவர் சசிகலாதான். அதிமுகவையும் சண்முகத்தையும் அறிந்த மூத்த தலைவர்கள் பலருக்கும் இது தெரியும். ஜெயலலிதா மறைவுக்குப் பிறகு, சண்முகத்தை விழுப்புரம் மா.செ.வாக நியமித்தவர் சசிகலா. அவர் நியமித்த அந்தப் பதவியில்தான் இன்னமும் ஒட்டிக்கொண்டிருக்கிறார் சி.வி. சண்முகம். சசிகலாவை எதிர்க்கிற இவர், அவர் கொடுத்த பதவியைத் தூக்கி எறிய வேண்டியதுதானே? அவரது அப்பாவைப் போலவே, தன்னை வளர்த்துவிட்டவர்களுக்குத் துரோகம் செய்வது சண்முகத்துக்கும் கைவந்த கலை’’என்கிறார்.","link":"https:\/\/tamil.asianetnews.com\/politics\/cv-shanmugam-trying-to-achieve-something-by-stirring-up-the-sasikala-affair-is-there-such-a-background-to-the-complaint--quj9v4","image":["https:\/\/static.asianetnews.com\/images\/01f7rnjksejp59nv127gs95a1b\/sasikala-and-c-v-shanmugam-jpg_760x400.jpg"],"pubdate":"Fri, 11 Jun 2021 04:15:04 +0530"},{"title":"வங்கிக்கடன் செலுத்த அவகாசம் வேண்டும்... மத்திய அரசுக்கு சரத் குமார் வேண்டுகோள்..!","text":"6 மாதங்களுக்கு வங்கிகள் எவருக்கும் அழுத்தம் தராமல் சுதந்திரமாக தொழில் செய்ய வழிவகுப்பதை அரசு உறுதி செய்ய வேண்டும் என சரத்குமார் வேண்டுகோள் விடுத்துள்ளார்.  இது குறித்து சரத்குமார் வெளியிட்டுள்ள அறிக்கையில், “கொரோனாவால் இந்தியாவில் உள்ள ஒவ்வொரு மாநிலங்களிலும் அமல்படுத்தியிருக்கக்கூடிய ஊரடங்கை மத்திய அரசு உன்னிப்பாக கவனித்து வருகிறது என்றால், பொருளாதார அடிப்படையில் மக்களுக்கு ஏற்பட்டிருக்கும் பின்னடைவும், தொழில் இல்லாமல், வணிகம் இல்லாமல், வியாபாரம் இல்லாமல் மக்கள் வேதனையில் உழன்று வாடும் உணர்வை புரிந்திருப்பார்கள். வேலைவாய்ப்பு இல்லாமல், வருமானமில்லாமல் மக்களின் வாழ்வாதாரம் வீட்டுக்கடன், தனிக்கடன், வாகனக்கடன், நகைக்கடன் என பல விதமான கடனில் மக்கள் சிக்கித்தவிக்கிறார்கள்.  பொருளாதாரத்தை முன்னேற்ற நாளைய தினமே ஊரடங்கு தளர்த்தப்பட்டு தொழில்கள் துவங்கினாலும் நசிந்து போன தொழிலை ஒரே நாளில் மீட்டெடுப்பது சாத்தியமான விஷயமல்ல. அனைத்து சூழல்களையும், சிக்கல்களையும், சவால்களையும் கடந்து 100 சதவிகிதம் உழைப்பை கொடுத்து, லாபம் ஈட்டி வங்கிக்கு திருப்பி செலுத்துவதற்கு குறைந்தபட்சம் 6 மாதங்கள் தேவைப்படும்.  நியாயமாக கடனை திரும்பச் செலுத்தக்கூடியவர்கள் கூட, தொழில் முடக்கம் காரணமாகவே கடனை திரும்ப செலுத்த முடியாமல் உள்ளனர். ஆனால், அவர்களுக்கும் அழுத்தம் தரும் வங்கிகளின் செயல்பாடு வருத்தமளிக்கிறது. சொத்துகளை முடக்குவோம், பத்திரிகையில் வெளியிடுவோம், பிரகடனப்படுத்துவோம் என வங்கிகளில் இருந்து பெரும்பாலான தொழிலதிபர்களுக்கும், சிறு, குறு, நடுத்தர தொழில் நிறுவனத்திற்கு கடிதம் அனுப்பப்படும் போது, அவர்கள் மன உளைச்சலில் சிக்கித் தவிப்பதும், தவறான முடிவெடுக்க தூண்டுவதையும் மத்திய அரசு உணர வேண்டும்.  பொருளாதார ரீதியாக அரசு மக்களுக்கு உதவ வேண்டுமெனில், 6 மாதங்களுக்கு வங்கிகள் எவருக்கும் அழுத்தம் தராமல் சுதந்திரமாக தொழில் செய்ய வழிவகுப்பதை அரசு உறுதி செய்ய வேண்டும். மருத்துவ நிபுணர்களின் கணிப்புப்படி 3ஆம் அலை வந்து மீண்டும் ஊரடங்கு அமல்படுத்தப்பட்டால், நிச்சயமாக மத்திய அரசு ஒரு வருடத்திற்கு வங்கிக்கடன்களை திரும்ப செலுத்துவதை நிறுத்தி வைப்பதற்கான நடவடிக்கையில் ஈடுபட வேண்டும்.  உயர்ந்தவர், தாழ்ந்தவர், ஏழை, பணக்காரன் என்ற பாகுபாடின்றி யாருக்கும் எந்தவொரு வருமானமும் இல்லாமல் சென்று கொண்டிருக்கும் சூழலில், ஒரு தொழிலதிபர் ஊழியர்களை பணியில் இருந்து நீக்குகிறார், 50% ஊதியம் வழங்குகிறார், 50% பணியாளர்களை வைத்து கொண்டு வேலை வாங்குகிறார், நிறுவனத்தை நடத்த முடியாமல் தவிக்கிறார். இது ஒரு நிறுவனத்தின் நிலை மட்டுமல்ல, லட்சக்கணக்கான நிறுவனங்கள் மற்றும் அதை சார்ந்துள்ள கோடிக்கணக்கான தொழிலாளர்கள், பணியாளர்கள், அவர்களது குடும்பங்களின் நிலையும் இது தான். எனவே, நிறுவனத்தின் சிரமங்களை குறைக்கவும், தனிநபர் பொருளாதார சிரமங்களை குறைக்கவும் மத்திய அரசு நிச்சயமாக இந்த மாதம் முதல் 6 மாதங்களுக்கு வங்கிக்கடன் தவணை திரும்பி செலுத்த கால அவகாசம் வழங்க வேண்டும்.  மாண்புமிகு தமிழக முதலமைச்சர் அவர்கள், 12 மாநில முதல்வர்களுக்கு எழுதிய கடிதத்தில் மத்திய நிதி அமைச்சர் மற்றும் ரிசர்வ் வங்கி ஆளுனர் கவனத்திற்கு எடுத்துச் சென்று இரண்டு காலாண்டு கூடுதல் அவகாசம் வழங்க வேண்டும் என குறிப்பிட்டிருந்த கருத்தை வழிமொழிகிறோம். அதேசமயம், தமிழக அரசு உடனடியாக மத்திய அரசிடம் நேரடியாக தொடர்பு கொண்டு கூடுதல் அழுத்தம் கொடுத்து கால அவகாசம் பெற்றுத்தரும்படி கேட்டுக் கொள்கிறேன்.” இவ்வாறு சரத்குமார் கூறியுள்ளார்.","link":"https:\/\/tamil.asianetnews.com\/politics\/we-need-an-opportunity-to-repay-the-bank-loan-sarath-kumar-s-request-to-the-central-government--quj9ce","image":["http:\/\/static.asianetnews.com\/images\/01d8g2d8rzk0dzeaez25tx9c2p\/sarathkumar_760x400.jpg"],"pubdate":"Fri, 11 Jun 2021 04:03:50 +0530"}]